ⲇⲟⲝⲟⲗⲟⲅⲓⲁ ⲏⲭⲟⲥ ⲃⲁⲧⲟⲥ ϯⲁⲅⲓⲁ ⲙⲁⲣⲓⲁ ϯⲣⲉⲙⲛ̀ⲭⲏⲙⲓ

ϧⲉⲛ ⲡϣⲁϥⲉ ⲛ̀ϯϩⲉⲗⲡⲓⲥ \
ⲟⲩⲥϩⲓⲙⲓ ⲥⲓⲱⲥ ⲙ̀ⲙⲟⲥ \
ⲁⲡⲁ ⲍⲱⲥⲓⲙⲁⲥ ⲡⲉϫⲁϥ \
ϫⲉⲁϧⲟ ⲧⲉⲫⲱⲧ ⲛ̀ⲧⲟⲧⲧ \
\
ⲁⲥⲉⲣⲟⲩⲱ ⲉⲥϫⲱⲙ̀ⲙⲟⲥ \
ϫⲉⲙⲟⲓ ⲛⲏⲓ ⲙ̀ⲡⲉⲕϩⲃⲱⲥ \
ⲧⲟⲧⲉ ⲁⲩϣⲗⲏⲗ ⲉⲩⲥⲟⲡ \
ⲙⲉⲛⲉⲛⲥⲱⲥ ⲁⲥϫⲱⲙ̀ⲙⲟⲥ \
\
ϫⲉⲁⲓⲭⲁ ⲛⲁⲓⲟϯ ⲛ̀ⲥⲱⲓ \
ⲁⲓⲥⲱⲣⲉⲙ ϧⲉⲛⲡⲁⲡⲁⲑⲟⲥ \
ⲁⲓϥⲟϫⲓⲇⲉ ⲉⲟⲩϫⲟⲓ \
ⲁⲓⲓ̀ ⲉⲓⲉⲣⲟⲩⲥⲁⲗⲏⲙ \
\
ⲥⲁⲡⲉⲥⲏⲧ ⲙ̀ⲡⲓϩⲓⲕⲱⲛ \
ⲛ̀ⲑⲙⲁⲩ ⲙ̀ⲡⲓⲭⲣⲓⲥⲧⲟⲥ \
ⲁⲓⲉⲣⲙⲉⲧⲁⲛⲟⲓⲛ ⲙ̀ⲙⲁⲩ \
ⲁⲓⲓ̀ ⲉⲡⲓⲓⲟⲣⲇⲁⲛⲏⲥ \
\
ⲁⲥⲉⲛⲕⲟⲧ ϧⲉⲛϯϩⲉⲗⲡⲓⲥ \
ⲡⲉⲥⲃⲓⲟⲥ ⲥⲟⲗⲥⲉⲗ ⲙ̀ⲙⲟⲛ \
ⲭⲉⲣⲉ ϯⲣⲉⲙⲛ̀ⲭⲏⲙⲓ \
ⲙⲁⲣⲓⲁ ϯⲁⲥⲕⲏⲧⲏⲥ \
\
ⲧⲱⲃϩ ⲉϩⲣⲏⲓ ⲉϫⲉⲛ ϯⲃⲱ \
ⲛ̀ⲕⲉⲛⲧⲉ ⲛ̀ⲧⲉⲡⲉⲛⲱⲛϧ \
ϣⲁⲛⲧⲉⲥⲉⲛⲟⲩⲧⲁϩ ⲉⲃⲟⲗ \
ϧⲉⲛⲧⲕⲟⲓ ⲛ̀ⲁⲅⲁⲑⲟⲥ
