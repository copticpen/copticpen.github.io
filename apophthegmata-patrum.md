# ἀποφθέγματα τῶν πατέρων

<!---
Apophthegmata Patrum Sahidic 001: Anonymous Nau 135
--->

- ⲁⲟⲩⲁⲓ ϫⲱⲙⲙⲟⲥ.ϫⲉⲉⲓⲟⲩⲱϣ ⲉⲧⲟⲩϫⲉⲧⲁⲯⲩⲭⲏ. ⲛⲑⲟⲥⲇⲉ ⲁⲥϧⲓⲥⲓ ⲉⲥϣⲱϣⲧ ⲙⲙⲟϥ ⲙⲡⲉⲥϣϫⲙϫⲟⲙ ⲉⲣⲟϥ ⲙⲉⲛⲉⲛⲥⲱⲥ ⲁⲥⲭⲁⲁϥ ⲉⲃⲟⲗ. ⲉⲧⲁϥϣⲉⲛⲁϥ ⲇⲉ ⲛⲧⲉϥⲉⲣⲙⲟⲛⲁⲭⲟⲥ ⲁϥϣⲱⲡⲓ ϧⲉⲛ ⲟⲩⲁⲙⲉⲗⲓⲁ.ⲟⲩⲟϩ ⲁϥϫⲉ ⲡⲉϥⲁϩⲏⲉⲃⲟⲗ ⲕⲁⲕⲱⲥ. ⲁⲥϣⲱⲡⲓ ⲇⲉ ⲉⲧⲁⲣⲉ ⲧⲉϥⲙⲁⲩ ϣⲱⲛⲓ.ⲙⲉⲛⲉⲛⲥⲁ ⲟⲩⲥⲏⲟⲩ ⲇⲉ ⲁϥϣⲱⲛⲓ ϧⲉⲛ ⲟⲩⲛⲓϣϯ ⲛϣⲱⲛⲓ. ⲁϥⲧⲁⲥⲑⲟ ⲇⲉ ⲟⲩⲟϩ ⲁϥϫⲓⲙⲓ ⲛⲧⲉϥⲙⲁⲩ ⲙⲙⲁⲩ. ⲛⲑⲟⲥ ⲇⲉ ⲉⲧⲁⲥⲥⲛⲁⲩ ⲉⲣⲟϥ ⲁⲥⲡⲱϣⲥ. ⲟⲩⲟϩ ⲡⲉϫⲁⲥ ⲛⲁϥ.ϫⲉ ⲟⲩ ⲡⲉ ⲡⲁⲓ ⲡⲁϣⲏⲣⲓ ⲉⲑⲣⲉⲕⲓ ϩⲱⲕ ⲉⲡⲁⲓⲙⲁ.ⲁⲩⲑⲱⲛ ⲛⲉⲕⲥⲁϫⲓ ⲉⲧⲁⲕϫⲱ ⲙⲙⲱⲟⲩ ϫⲉ ⲉⲓⲟⲩⲉϣ ⲉⲧⲟⲩϫⲉ ⲧⲁⲯⲩⲭⲏ. ⲁϥϣⲓⲡⲓ ⲇⲉ ⲉϫⲉⲛ ⲛⲏⲉⲧⲁϥⲥⲟⲑⲙⲟⲩ. ⲁϥⲟϩⲓ ⲉⲣⲁⲧϥ ⲉϥⲟⲕⲉⲙ.ⲙⲙⲟⲛⲧⲉϥϩⲗⲓ ⲛⲁⲡⲟⲗⲟⲅⲓⲁ ⲉϫⲱ ⲛⲁⲥ. ⲁϥⲟⲧⲡϥ ϫⲉ ⲉϧⲟⲩⲛ ⲙⲙⲁⲩⲁⲧϥ. ⲙⲉⲛⲉⲛⲥⲱⲥ ⲁϥϩⲉⲙⲥⲓ ⲉϩⲣⲏⲓ ⲉϥⲫⲣⲟⲛⲧⲓⲍⲉⲓ ⲉⲡⲉϥⲟⲩϫⲁⲓ.ⲟⲩⲟϩ ⲉϥⲣⲓⲙⲓ ⲉϫⲉⲛ ⲡⲉϥⲟⲓ ϧⲉⲛ ⲟⲩⲙⲉⲧⲁⲙⲉⲗⲏⲥ ⲛϣⲟⲣⲡ.

<!---
Apophthegmata Patrum Sahidic 005
--->

- ⲁⲟⲩⲁⲓ ϣⲉⲛ ⲟⲩϧⲉⲗⲗⲟ ϫⲉ ⲉⲑⲃⲉ ⲟⲩ ⲉⲓϩⲉⲙⲥⲓ ϧⲉⲛ ⲡⲁⲙⲁⲛϣⲱⲡⲓ ⲡⲁϩⲏⲧ ⲕⲱϯ ⲛ̀ⲥⲁ ⲥⲁ ⲛⲓⲃⲉⲛ. ⲁϥⲉⲣⲟⲩⲱ ⲛⲁϥ ⲛ̀ϫⲉ ⲡϧⲉⲗⲗⲟ ϫⲉ ⲥⲉϣⲱⲛⲓ ⲛ̀ϫⲉ ⲛⲉⲕⲉⲥⲑⲏⲧⲏⲣⲓⲟⲛ ⲉⲧⲥⲁⲃⲟⲗ, ⲧϫⲓⲛⲛⲁⲩ, ⲧϫⲓⲛⲥⲱⲧⲉⲙ, ⲧϫⲓⲛϣⲱⲗⲉⲙ, ⲧϫⲓⲛⲥⲁϫⲓ. ⲛⲁⲓ ϫⲉ ⲉϣⲱⲡ ⲁⲕϣⲁⲛϫⲫⲉ ⲧⲟⲩⲉⲛⲉⲣⲅⲉⲓⲁ ϧⲉⲛ ⲟⲩⲙⲉⲧⲕⲁⲑⲁⲣⲟⲥ ϣⲁⲣⲉ ⲛⲉⲕⲉⲥⲑⲏⲧⲏⲣⲓⲟⲛ ⲉⲧⲥⲁϧⲟⲩⲛ ϣⲱⲡⲓ ϧⲉⲛ ⲟⲩⲥϭⲣⲁϩⲧ ⲛⲉⲙ ⲟⲩⲟⲩϫⲁⲓ


<!---
Apophthegmata Patrum Sahidic 006: anonymous Nau 196
--->

- ⲁⲟⲩⲁⲓ ⲟⲛ ϣⲉⲛ ⲟⲩϧⲉⲗⲗⲟ ϫⲉ ⲉⲑⲃⲉ ⲟⲩ ϯϩⲉⲙⲥⲓ ϧⲉⲛ ⲡⲁⲙⲁⲛϣⲱⲡⲓ ϯⲁⲗⲡⲗⲉⲡ. ⲁϥⲉⲣⲟⲩⲱ ⲛⲁϥ ϫⲉ ⲉⲃⲟⲗ ϫⲉ ⲙⲡⲁⲧⲕⲓⲱⲣϩ ⲙⲡⲓⲙⲧⲟⲛ ⲉⲑⲛⲉⲣϩⲉⲗⲡⲓⲥ ⲉⲣⲟϥ· ⲉⲛⲉⲁⲕⲓⲉⲣϩ ⲛⲁⲓ ϧⲉⲛ ⲟⲩⲱⲣϫ·ⲟⲩⲟϩ ⲛⲧⲉ ⲡⲉⲕⲙⲁⲛϣⲱⲡⲓ ⲙⲟⲩϩ ⲛϥⲉⲛⲧ ⲉⲣⲟⲕ ϣⲁⲛⲧⲟⲩⲫⲟϩ ⲉϩⲣⲏⲓ ⲉⲡⲉⲕⲙⲟϯ ⲉⲛⲉⲭⲛⲁⲙⲟⲩⲛ ⲉⲃⲟⲗ ⲉϩⲣⲏⲓ ⲛϧⲏⲧⲟⲩ ⲡⲉ ⲟⲩⲟϩ· ⲭⲛⲁϥ ϧⲁⲣⲱⲟⲩ ⲛⲛⲉⲕⲗⲁⲡⲗⲉⲡ

<!---
Apophthegmata Patrum Sahidic 014
--->

- ⲁϥϫⲟⲥ ⲟⲛ ϫⲉ… ⲛ̀ⲛⲉⲕⲟⲩⲉⲙ ⲛ̀ⲧⲥⲁⲣⲝ ⲛ̀ⲛⲉⲕⲥⲛⲏⲟⲩ ϩⲓⲧⲉⲛ ⲧⲕⲁⲧⲁⲗⲁⲗⲉⲓ

<!---
Apophthegmata Patrum Sahidic 020: Failings
--->

- ⲁϥϫⲟⲥ ⲛϫⲉ ⲟⲩϧⲉⲗⲗⲟ·ϫ ⲉϣⲁⲣⲉ ⲧⲙⲉⲑⲟⲩⲱⲥϥ ⲟⲩⲱϩ ⲉϫⲉⲛ ⲛⲓϣⲱϥⲧ ⲙⲡⲓⲣⲱⲙⲓ ⲁⲣⲉϣⲁⲛ ⲟⲩⲧⲁⲡⲥ ⲱⲥⲕ ⲛⲉⲙⲁϥ·
ϩⲓⲧⲉⲛ ⲟⲩⲛⲓϣϯ ⲛⲥⲏⲟⲩ ϣⲁⲥϭⲣⲟ ⲟⲩⲟϩ ⲛⲧⲉⲥϫⲉⲙϫⲟⲙ ⲙⲫⲣⲏϯ ⲛⲟⲩⲫⲩⲥⲓⲥ·ⲙⲁⲗⲓⲥⲧⲁ ⲛⲏⲉⲧⲟⲓ ⲛⲁⲙⲉⲗⲏⲥ ⲉⲡϩⲟⲩⲟ
 . . . ⲁϫⲓⲥ ⲉⲣⲟⲕ ⲙⲙⲁⲩⲁⲧⲕ ϫⲉ ⲡⲥⲟⲛ ⲭⲱ ⲛⲁⲕ ⲛⲧⲉⲥⲫⲣⲁⲅⲓⲥ ⲛϯⲥⲟⲫⲓⲁ ·ⲉⲧⲉ ⲫⲁⲓ ⲡⲉ ⲡⲓⲑⲉⲃⲓⲟ·


 <!---
 Apophthegmata Patrum Sahidic 021: Lentils
 --->
 
- ⲁⲟⲩⲁⲓ ⲛⲛⲓϧⲉⲗⲗⲟ ϣⲉⲛⲁϥ ϣⲁ ⲕⲉϧⲉⲗⲗⲟ· ⲟⲩⲟϩ ⲡⲉϫⲁϥ ⲙⲡⲉϥⲙⲁⲑⲏⲧⲏⲥ ϫⲉ ⲙⲁⲑⲁⲙⲓⲟ ⲛⲁⲛ ⲛⲟⲩⲕⲟⲩϫⲓ ⲛⲁⲣϣⲓⲛ·
ⲟⲩⲟϩ ⲁϥⲑⲁⲙⲓⲟϥ· ⲡⲉϫⲁϥ ϫⲉ ϩⲉⲣⲡ ϩⲁⲛⲱⲓⲕ ⲛⲁⲛ ⲟⲩⲟϩ ⲁϥϩⲟⲣⲡⲟⲩ. ⲛⲑⲱⲟⲩ ⲇⲉ ⲁⲩⲙⲟⲩⲛ ⲉⲃⲟⲗ ⲉⲩⲥⲁϫⲓ ϧⲁ ϯⲥⲟⲫⲓⲁ ⲙⲡⲓⲉϩⲟⲟⲩ ⲧⲏⲣϥ ⲛⲉⲙ ⲡⲓⲉϫⲱⲣϩ

<!---
Apophthegmata Patrum Sahidic 024: Isaac
--->

- ⲉⲩⲛⲁϣⲉⲛⲱⲟⲩ ⲇⲉ ⲉⲡⲱⲥϧ ⲡⲉϫⲁϥ ⲛⲱⲟⲩ ϫⲉ ⲛϯⲛⲁⲃⲱⲕ ⲁⲛ ⲉⲕⲟⲧⲧ ⲉϯⲉⲛⲧⲟⲗⲏ ⲛⲱⲧⲉⲛ .ⲛⲧⲉⲧⲉⲛⲁⲣⲉϩ ⲅⲁⲣ ⲁⲛ
 
<!---
Apophthegmata Patrum Sahidic 027: Pistamon 1
--->


- ⲁⲟⲩⲁⲓ ⲛⲛⲓⲥⲛⲏⲟⲩ ϣⲉⲛ ⲁⲡⲁ ⲡⲁⲥⲧⲁⲙⲱⲛ ϫⲉ ⲟⲩ ⲡⲉϯⲛⲁⲓⲁϥ ϫⲉ ⲥⲉⲑⲗⲓⲃⲓ ⲙⲙⲟⲓ ⲉⲓϯⲙ ⲡⲁϩⲱⲃ ⲛϫⲓϫ ⲉⲃⲟⲗ.ⲁϥⲉⲣⲟⲩⲱ ⲛϫⲉ ⲡⲓϧⲉⲗⲗⲟ ⲡⲉϫⲁϥ ϫⲉ ⲡⲕⲉ·ⲁⲡⲁ ϫⲓϫⲱⲓ·ⲛⲉⲙ ⲡⲕⲉⲥⲉⲡⲓ ϣⲁⲩϯ ⲡⲟⲩϩⲱⲃ ⲛϫⲓϫ ⲉⲃⲟⲗ. ⲫⲁⲓ ⲛⲟⲩⲟⲓⲥⲓ ⲁⲛ ⲡⲉ.
ⲁⲕϣⲁⲛⲛⲟⲩ ⲇⲉ ⲉϯⲁϫⲓ ϯⲙⲏⲛ ⲟⲩⲥⲟⲡ ⲛⲟⲩⲱⲧ ⲛⲧⲉ ⲡⲓⲇⲥ. ⲁⲕϣⲁⲛⲟⲩⲱϣ ⲇⲉ ⲉⲭⲁ ⲟⲩⲕⲟⲩϫⲓ ⲉⲃⲟⲗ ϧⲉⲛ ⲥⲟⲩⲉⲛϥ·ⲛⲑⲟⲕ ⲉⲧⲑⲱϣ.ⲑⲁⲓ ⲧⲉ ⲧϧⲉ ⲉⲧⲉⲭⲛⲁϭⲓⲛⲙⲧⲟⲛ. ⲡⲉϫⲉ ⲡⲥⲟⲛ ⲛⲁϥ ϫⲉ ⲉϣⲱⲡ ⲉⲟⲩⲛⲧⲏⲓ ⲧⲁⲭⲣⲓⲁ ⲙⲙⲁⲩ·ⲭⲟⲩⲱϣ ⲉⲑⲣⲓϥⲉⲓⲣⲱⲟⲩϣ ϧⲁ ϩⲱⲃ ⲛϫⲓϫ· ⲁϥⲉⲣⲟⲩⲱ ⲛϫⲉ ⲡϧⲉⲗⲗⲟ ϫⲉ ⲕⲁⲛ ⲟⲩⲛⲧⲉⲕ ϩⲱⲃ ⲛⲓⲃⲉⲛ ⲙⲡⲉⲣⲭⲁ ⲡϩⲱⲃ ⲛϫⲓϫ ⲉⲃⲟⲗ ⲡⲉⲧⲉⲟⲩⲟⲛ ϣϫⲟⲙ ⲙⲙⲟⲕ ⲉⲁⲓϥ ⲁⲣⲓⲧϥ—ⲙⲱⲛⲟⲛ ϧⲉⲛ ⲟⲩϣⲑⲟⲣⲧⲉⲣ ⲁⲛ.

<!---
Apophthegmata Patrum Sahidic 028
--->

- ⲁⲟⲩⲥⲟⲛ ϣⲉⲛ ⲁⲡⲁ ⲥⲁⲣⲁⲡⲓⲟⲛ ϫⲉ ⲁϫⲓⲥ ⲟⲩⲥⲁϫⲓ ⲉⲣⲟⲓ. ⲡⲉϫⲉ ⲡϧⲉⲗⲗⲟ ⲛⲁϥ ϫⲉ ⲉⲓⲛⲁϫⲉ ⲟⲩⲁⲓ ⲛⲁⲕ ϫⲉ ⲁⲕϥⲓ ⲛⲓⲉⲛⲭⲁⲓ ⲛⲛⲓϩⲏⲕⲓ.ⲛⲉⲙ ⲛⲓⲭⲏⲣⲁ ⲛⲉⲙ ⲛⲓⲟⲣⲫⲁⲛⲟⲥ.ⲁⲕⲭⲁⲩ ϧⲉⲛ ⲡϣⲟⲩϣⲧ.ⲁϥⲛⲁⲩ ⲅⲁⲣ ⲉⲡϣⲟⲩϣⲧ ⲉϥⲙⲉϩ ⲛϧⲣⲉ.

<!---
Apophthegmata Patrum Sahidic 029
--->
 
- ⲁⲩϣⲓⲛⲉ ⲑⲙⲁⲕⲁⲣⲓⲁ ⲥⲩⲛⲕⲗⲏⲧⲓⲕⲏ·ϫⲉ ⲛⲉ ⲟⲩⲁⲅⲁⲑⲟ ⲛⲉϥϫⲏⲕ ⲉⲃⲟⲗ ⲧⲉⲧⲙⲉⲧⲁⲧϩⲛⲁⲩ· ⲁⲥⲉⲣⲟⲩⲱ ϫⲉ ⲟⲩⲁⲅⲁⲑⲟ ⲛϩⲟⲩⲟ ⲡⲉ ⲉϥϫⲏⲕⲉⲃⲟⲗ ⲛⲛⲏⲉⲧⲉ ⲙⲙⲟⲛ ϣϫⲟⲙ ⲙⲙⲱⲟⲩ. ⲛⲏⲉⲧⲁⲩϩⲩⲡⲟⲙⲓⲛⲓ ⲅⲁⲣ ϧⲉⲛ ⲫⲁⲓ ⲟⲩⲛⲧⲟⲩ ⲙⲙⲁⲩ ⲛⲟⲩⲑⲗⲓⲯⲓⲥ ϧⲉⲛ ⲧⲥⲁⲣⲝ·ϧⲉⲛ ϯⲯⲩⲭⲏ ⲇⲉ ⲟⲩⲛⲧⲟⲩ ⲙⲙⲁⲩ ⲛⲟⲩϩⲙⲟⲧ.
ⲙⲫⲣⲏϯ ⲅⲁⲣ ⲛϩⲁⲛϩⲟⲓϯ ⲉⲩϭⲱⲣ ⲉⲩϩⲱⲙⲓ ⲉϫⲱⲟⲩ·ⲟⲩⲟϩ ⲉⲩϣⲱⲙ ⲙⲙⲱⲟⲩ ϣⲁⲩⲑⲣⲟⲩ ⲕⲱϯ ϧⲉⲛ ⲟⲩϫⲛⲁϩ ϣⲁⲛⲧⲟⲩⲟⲩⲃⲁϣ· ⲑⲁⲓ ⲧⲉ ⲧϧⲉ ⲛϯⲯⲩⲭⲏ ⲉⲧϫⲟⲣ ϧⲉⲛ ⲑⲙⲉⲧϩⲏⲕⲓ ϩⲁⲡⲉⲩϩⲧⲟⲣ ⲉϣⲁⲩ ⲁⲙⲁϩϯ ̀ⲛϩⲟⲩⲟ.

<!---
Apophthegmata Patrum Sahidic 030
--->

- ⲁϥϫⲟⲥ ⲛϫⲉ ⲁⲡⲁ ϩⲩⲡⲉⲣⲉⲭⲓⲟⲥ ϫⲉ ⲡⲁϩⲟ ⲙⲡⲓⲣⲱⲙⲓ ⲡⲉ ⲑⲙⲉⲧⲁⲧϫⲫⲉ ϩⲗⲓ ⲛϩⲩⲗⲏ ⲛⲁϥ.
ⲱⲧⲡ ⲛⲁⲕ ⲉϧⲟⲩⲛ·ⲟⲩⲟϩ ⲛⲕⲥⲱⲟⲩϩ ⲛⲁⲕ ⲉϧⲟⲩⲛ ϧⲉⲛ ⲧⲉⲕⲯⲩⲭⲏⲉ·ⲟⲩⲁⲧⲟⲩⲱ ⲅⲁⲣ ⲛⲁⲕ ⲡⲉ ⲡⲙⲧⲟⲛⲛϣⲁ ⲡⲉⲕⲛⲓϥⲓ ⲛ̀ϧⲁⲉ.


 <!---
Apophthegmata Patrum Sahidic 031
--->

- ⲛⲉ ⲟⲩⲟⲛ ⲟⲩⲁⲓ ⲇⲉ ⲛⲛⲓⲥⲁⲃⲉⲩ ⲉϣⲁⲩⲙⲟⲩϯ ⲉⲣⲟϥ ϫⲉ ⲫⲓⲗⲁⲅⲣⲓⲟⲥ·ⲉϥⲟⲩⲏϩ ϧⲉⲛ ⲧϩⲓⲉⲣⲟⲩⲥⲁⲗⲏⲙ·ⲉϥⲉⲣϩⲱⲃ ϧⲉⲛ ⲟⲩϧⲓⲥⲓ·ϣⲁⲛⲧⲉϥϫⲫⲟ ⲛⲁϥ ⲙⲡⲉϥⲱⲓⲕ ⲙⲙⲓⲛ ⲙⲙⲟϥ.
ⲛϩⲟⲥⲟⲛ ⲇⲉ ϥⲟϩⲓ ⲉⲣⲁⲧϥ ϧⲉⲛ ⲧⲁⲅⲟⲣⲁ ⲉϯⲙⲡⲉϥϩⲱⲃ ⲛϫⲓϫ ⲉⲃⲟⲗ·ⲉⲓⲥ ϩⲏⲡⲡⲉ ϧⲉⲛ ⲟⲩϩⲟϯ ⲁϥϫⲓⲙⲓ ⲛⲟⲩⲃⲁⲗⲗⲁⲧⲓⲟⲛ ⲉⲟⲩⲟⲛ ⲙⲏⲧ ⲛϣⲉ ⲛϩⲟⲗⲟⲕⲟⲧⲧⲓⲛⲟⲥ ϩⲓⲱⲥ.
ⲁϥⲟϩⲓ ⲉⲣⲁⲧϥ ϧⲉⲛ ⲡⲉϥⲙⲁ ⲉϥϫⲱ ⲙⲙⲟⲥ·ϫⲉ ϩⲱϯ ⲡⲉ ⲉⲑⲣⲉ ⲡⲉⲛⲧⲁϥⲥⲟⲣⲙⲉⲥ ⲓ. ⲟⲩⲟϩ ⲉⲓⲥ ⲫⲏⲉⲧⲉ ⲙⲙⲁⲩ ⲁϥⲓ ⲉϥⲣⲓⲙⲓ.
ⲁϥϣⲟⲡϥ ⲇⲉ ⲛϫⲉ ⲡϧⲉⲗⲗⲟ  ⲁϥϭⲓⲧϥ ⲛⲥⲁ ⲟⲩⲥⲁ ⲁϥⲧⲏⲓⲥ ⲛⲁϥ· ⲡⲉⲧⲙⲙⲁⲩ ⲇⲉ ⲁϥⲁⲙⲟⲛⲓ ⲙⲙⲟϥ ⲉϥⲟⲩⲱϣ ⲉϯ ⲛⲟⲩⲱⲛ ⲛⲁϥ·ⲡϧⲉⲗⲗⲟ ⲇⲉ ⲙⲡⲉϥⲟⲩⲱϣ ⲉϭⲓ.
ⲧⲟⲧⲉ ⲁϥϩⲓⲧⲟⲧϥ ⲉⲱϣ ⲉⲃⲟⲗ ⲉϥϫⲱ ⲙⲙⲟⲥ·ϫⲉ ⲁⲙⲱⲓⲛⲓ ⲛⲧⲉⲧⲉⲛⲛⲁⲩ ⲉⲩⲣⲱⲙⲓ ⲛⲁⲅⲁⲑⲟⲥ ϫⲉ ⲛⲧⲁϥⲉⲣ ⲟⲩ. ⲡϧⲉⲗⲗⲟ ⲇⲉ ⲁϥⲫⲱⲧ ⲛϫⲓⲟⲩ ⲉⲁϥⲓⲉⲃⲟⲗ ϧⲉⲛ ⲧⲡⲟⲗⲓⲥ·ϫⲉ ⲛⲛⲟⲩⲥⲟⲩⲱⲛϥ

<!---
Apophthegmata Patrum Sahidic 032
--->

- ⲡⲉϫⲁϥ ⲛϫⲉ ⲁⲡⲁ ⲃⲉⲛⲓⲁⲙⲓⲛ ⲛⲛⲉϥⲙⲁⲑⲏⲧⲏⲥ·ϫⲉ ⲙⲟϣⲓ ϧⲉⲛ ⲧⲉϩⲓⲏ ⲙⲡⲟⲩⲣⲟ· ⲟⲩⲟϩ ⲱⲡ ⲛⲥⲁ ⲙⲙⲓⲗⲓⲟⲛ ⲟⲩⲟϩ ⲛⲧⲉⲧⲉⲛⲛⲁⲥⲱϧⲉⲙ ⲁⲛ.

<!---
Apophthegmata Patrum Sahidic 033
--->
- ⲁϥϫⲟⲥ ⲛϫⲉ ⲁⲡⲁ ⲃⲏⲥⲁⲣⲓⲟⲛ ϫⲉ ⲁⲓⲉⲣ ϩⲙⲉ ⲛⲉϫⲱⲣϩ ϧⲉⲛ ⲑⲙⲏϯ ⲛⲟⲩϩⲣⲁⲙⲛⲟⲥ ⲉⲓⲟϩⲓ ⲉⲣⲁⲧ ⲙⲡⲓⲉⲛⲕⲟⲧ

<!---
Apophthegmata Patrum Sahidic 034
--->
- ⲟⲩⲥⲟⲛ ⲉϥϩⲙⲥⲓ ϧⲉⲛ ⲣⲓ ⲙⲙⲁⲩⲁⲧϥ ⲁϥϣⲑⲟⲣⲧⲉⲣ· ⲁϥϣⲉⲛⲁϥ ⲇⲉ ϣⲁ ⲁⲡⲁ ⲑⲉⲟⲇⲟⲣⲟⲥ ⲛⲧⲉ ⲡϩⲉⲣⲙⲏⲥ ⲁϥϫⲟⲥ ⲛⲁϥ ϫⲉ ⲁⲓϣⲁⲛϩⲉⲙⲥⲓ ⲙⲙⲁⲩⲁⲧϥ ϣⲁⲓϣⲑⲟⲣⲧⲉⲣ ⲉⲑⲃⲉ ϯⲙⲉⲧϭⲁⲥⲓϩⲏⲧ. ⲡⲉϫⲉ ⲡϧⲉⲗⲗⲟ ⲇⲉ ⲛⲁϥ ϫⲉ ⲙⲁϣⲉⲛⲁⲕ ⲛⲧⲉⲕⲑⲃⲓⲉ ⲡⲉⲕϩⲏⲧ ⲛⲅϭⲱ ⲛⲉⲙ ϩⲁⲛⲕⲉⲟⲩⲁⲓ ⲉⲕϩⲩⲡⲟⲧⲁⲥⲓⲥ ⲛⲱⲟⲩ· ⲁϥⲃⲱⲕⲇⲉⲁϥϭⲱⲙⲛϩⲟⲓⲛⲉϩⲙⲡⲧⲟⲟⲩⲁϥⲕⲧⲟϥⲟⲛⲁϥⲉⲓϣⲁⲡϩⲗⲗⲟ. ⲡⲉϫⲁϥ ϫⲉ ⲙⲡⲓⲙⲧⲟⲛ ⲉⲓⲟⲩⲏϩ ⲛⲉⲙ ⲛⲣⲱⲙⲓ. ⲡⲉϫⲉ ⲡϧⲉⲗⲗⲟ ⲇⲉ ⲛⲁϥ ϫⲉ ⲉϣⲱⲡ ⲉⲙⲡⲉⲕⲙⲧⲟⲛ ⲙⲙⲁⲩⲁⲧⲕ·ⲟⲩⲇⲉ ⲟⲛ ⲉⲕϣⲟⲡ ⲛⲉⲙ ⲛⲕⲉⲟⲩⲁⲓ ⲛⲭⲛⲁⲙⲧⲟⲛ ⲁⲛ ⲉⲑⲃⲉ ⲟⲩ ⲁⲕⲓ ⲉⲃⲟⲗ ⲉⲉⲣⲙⲟⲛⲁⲭⲟⲥ· ϫⲉⲕⲁⲥ ⲁⲛ ⲉⲕⲛⲁⲧⲱⲟⲩⲛ ϩⲁⲛⲑⲗⲓⲯⲓⲥ· ⲁϫⲟⲥ ⲉⲣⲟⲓ ϫⲉ ⲉⲓⲥ ⲟⲩⲏⲣ ⲛⲣⲟⲙⲡⲓ ⲛϭⲓ ⲛⲧⲁⲕϯⲙⲡⲉⲓⲥⲭⲏⲙⲁ ϩⲓⲱⲧⲕ. ⲡⲉϫⲁϥ ϫⲉ ⲉⲓⲥ ϣⲙⲏⲛⲓ ⲛⲣⲟⲙⲡⲉ. ⲡⲉϫⲉ ⲡϧⲉⲗⲗⲟ ⲛⲁϥ ϫⲉ ⲛⲁⲙⲉ ⲉⲓⲥ ϣϥⲉ ⲛⲣⲟⲙⲡⲓ ⲓⲥϫⲉⲛ ⲉⲧⲁⲉⲣⲙⲟⲛⲁⲭⲟⲥ ⲙⲡⲓϫⲉⲙ ⲟⲩⲙⲧⲟⲛ ⲛⲟⲉⲩϩⲟⲟⲩ ⲛⲟⲩⲱⲧ. ⲟⲩⲟϩ ⲛⲑⲟⲕ ⲭⲟⲩⲱϣ ⲉⲙⲧⲟⲛ ϧⲉⲛ ⲑⲁⲓϣⲙⲏⲛⲓ ⲛⲣⲟⲙⲡⲓ.

<!---
Apophthegmata Patrum Sahidic 035
--->

- ⲁⲟⲩⲁⲓ ⲛⲛⲓⲥⲛⲏⲟⲩ ϣⲉⲛϥ ⲛⲟⲩⲉϩⲟⲟⲩ ϫⲉ ⲁⲡⲁ ⲁⲣⲉϣⲁⲛ ⲟⲩϩⲟϯ ϣⲱⲡⲓ ϧⲉⲛ ⲟⲩϣⲡⲛϣⲱⲡϣ ⲁⲕⲣϩⲟϯ ϩⲱⲕ. ⲡⲉϫⲉ ⲡϧⲉⲗⲗⲟ ⲛⲁϥ ϫⲉ ⲁⲣⲉϣⲁⲛ ⲧⲫⲉ ⲧⲱϫⲓ ⲉⲡⲕⲁϩⲓ ⲛⲑⲉⲱⲇⲱⲣⲟⲥ ⲛⲁⲣϩⲟϯ ⲁⲛ.
ⲛⲉ ⲁϥⲧⲱⲃϩ ⲅⲁⲣ ⲉⲱⲛϧ ⲛⲟⲩϣⲉⲛϩⲟϯ ϫⲉ ⲡⲓϫⲁⲣϩⲏⲧ ⲅⲁⲣ ϥⲛⲁⲙⲟⲩ ⲛⲟⲩⲥⲟⲡ ⲁⲗⲗⲁ ⲡⲓϫⲁⲃϩⲏⲧ ⲇⲉ ⲛⲁⲙⲟⲩ ⲛⲉϩⲟⲟⲩ ⲛⲓⲃⲉⲛ


<!---
Apophthegmata Patrum Sahidic 036
--->

- ⲁⲩϫⲟⲥ ⲉⲑⲃⲉ ⲁⲡⲁ ⲑⲉⲱⲇⲱⲣⲟⲥ·ⲛⲉⲙ ⲁⲡⲁ ⲗⲟⲩⲕⲓⲁⲛⲟⲥ ⲛⲁ ⲡϩⲉⲛⲁⲧⲟⲛ.ϫⲉ ⲁⲩⲉⲣ ⲧⲉⲃⲓ ⲛⲣⲟⲙⲡⲓ ⲉⲩⲣϩⲁⲗ ⲙⲫⲙⲉⲩⲓ ⲙⲙⲓⲛ ⲙⲙⲱⲟⲩ. ϫⲉ ⲁⲣⲉϣⲁⲛ ϯⲫⲣⲱ ⲥⲓⲛⲓ ⲧⲉⲛⲛⲁⲫⲱⲧ ⲉⲃⲟⲗϧⲉⲛ ⲡⲁⲓⲙⲁ·
ⲁⲣⲉϣⲁⲛⲡϣⲱⲙ ⲇⲉ ϣⲱⲡⲓ ϣⲁⲩϫⲟⲥ·ϫⲉ ⲁⲣⲉϣⲁⲛ ⲡϣⲱⲙ ⲡⲁⲣⲁⲅⲉ ⲧⲉⲛⲛⲁⲫⲱⲧ ⲉⲃⲟⲗϧⲉⲛ ⲡⲁⲓⲙⲁ.
ⲟⲩⲟϩ ⲑⲁⲓ ⲧⲉ ⲧϧⲉ ⲛⲧⲟⲩⲉⲣ ⲡⲥⲏⲟⲩ ⲧⲏⲣϥ ⲛϫⲉ ⲛⲉⲛⲓⲟϯ·ⲛⲁⲓ ⲉⲧⲟⲩⲓⲣⲓ ⲙⲡⲉⲩⲙⲉⲩⲓ ϣⲁ ϯⲛⲟⲩ

<!---
Apophthegmata Patrum Sahidic 038
--->


- ⲁϥϣⲉⲛⲁϥ ⲛϫⲉ ⲁⲡⲁ ⲙⲁⲕⲁⲣⲓⲟⲥ ⲡⲓⲛⲓϣϯ ϣⲁ ⲁⲡⲁ ⲁⲛⲧⲱⲛⲓⲟⲥ. ⲟⲩⲟϩ ⲛⲧⲉⲣⲉϥⲕⲱⲗϩ ⲉⲫⲣⲟ ⲁϥⲓ ⲉⲃⲟⲗ ϣⲁⲣⲟϥ ⲛϫⲉ ⲁⲡⲁ ⲁⲛⲧⲟⲛⲱⲛⲓⲟⲥ ⲡⲉϫⲁϥ ⲛⲁϥ ϫⲉ ⲛⲑⲟⲕ ⲛⲓⲙ. ⲛⲑⲟϥ ⲇⲉ ⲁϥⲉⲣⲟⲩⲱ ⲉϥϫⲱ ⲙⲙⲟⲥ ϫⲉ ⲁⲛⲟⲕ ⲡⲉ ⲙⲁⲕⲁⲣⲓⲟⲥ· ⲟⲩⲟϩ ⲁϥϣⲑⲁⲙ ⲙⲫⲣⲟ ⲁϥϣⲉ ⲉϧⲟⲩⲛ ⲛϫⲉ ⲁⲡⲁ ⲁⲛⲧⲱⲛⲓⲟⲥ ⲁϥⲭⲁϥ ⲛⲁⲡⲁ ⲙⲁⲕⲁⲣⲓⲟⲥ· ⲉⲧⲁϥⲛⲁⲩ ⲇⲉ ⲛϫⲉ ⲁⲡⲁ ⲁⲛⲧⲱⲛⲓⲟⲥ ⲉⲧϥϩⲩⲡⲟⲙⲟⲛⲏ ⲛⲧⲉ ⲁⲡⲁ ⲙⲁⲕⲁⲣⲓⲟⲥ ⲁϥⲟⲩⲱⲛ ⲛⲁϥ. ⲟⲩⲟϩ ⲁϥⲣⲱⲟⲩⲧⲫ ⲛⲉⲙⲁϥ ⲉϥϫⲱ ⲙⲙⲟⲥ ϫⲉ ⲉⲓⲥ ⲟⲩⲛⲓϣϯ ⲛⲥⲏⲟⲩ ⲉⲓⲟⲩⲱϣ ⲉⲛⲁⲩ ⲉⲣⲟⲕ ⲁⲓⲥⲱⲧⲉⲙ ⲅⲁⲣ ⲉⲑⲃⲏⲧⲕ. ⲟⲩⲟϩ ⲁϥϣⲟⲡϥ ⲉⲣⲟϥ ϧⲉⲛ ⲟⲩⲙⲉⲧⲙⲁⲓⲣⲱⲙⲓ. ⲁϥϯⲙⲧⲟⲛ ⲛⲁϥ ⲛⲧⲁϥⲓ ⲅⲁⲣ ⲉⲃⲟⲗϧⲉⲛ ϩⲁⲛⲛⲟϫ ⲛϧⲓⲥⲓ· ⲉⲧⲁ ⲣⲟⲩϩⲓ ⲇⲉ ϣⲱⲡⲓ ⲁⲁⲡⲁ ⲁⲛⲧⲱⲛⲓⲟⲥ ϩⲱⲣⲡ ⲛⲁϥ ⲛϩⲁⲛⲕⲟⲩϫⲓ ⲛⲁⲃⲏⲧ. ⲡⲉϫⲉ ⲁⲡⲁ ⲙⲁⲕⲁⲣⲓⲟⲥ ⲛⲁϥ ϫⲉ ⲕⲉⲗⲉⲩⲉⲓ ⲛⲏⲓ ⲛⲧⲁϩⲱⲣⲡ ⲛⲁⲓ ⲙⲙⲁⲩⲁⲧ. ⲁⲡⲁ ⲁⲛⲧⲱⲛⲓⲟⲥ ⲇⲉ ⲡⲉϫⲁϥ ϫⲉ ϩⲱⲣⲡ. ⲟⲩⲟϩ ⲁϥⲑⲁⲙⲓⲟ ⲛⲟⲩⲛⲟϫ ⲛϣⲟⲗ ⲛⲁⲃⲏⲧ ⲁϥϩⲟⲡϥ· ⲁⲩϩⲉⲙⲥⲓ ⲁⲩⲥⲁϫⲓ ⲉⲑⲙⲉⲧⲣⲉϥϯϩⲏⲟⲩ ⲛϯⲯⲩⲭⲏ. ⲓⲥϫⲉⲛ ⲫⲛⲁⲩ ⲛⲣⲟⲩϩⲓ. ⲁⲩⲛⲟⲃⲧⲟⲩ·ⲟⲩⲟϩ ⲑⲛⲏⲃⲧⲉ ⲁⲥϣⲉ ⲉⲡⲉⲥⲏⲧ ⲉⲡⲓⲥⲡⲩⲗⲩⲟⲛ ⲉⲃⲟⲗ ϩⲓⲧⲉⲛ ⲡϣⲟⲩϣⲧ· ⲁϥϣⲉⲛⲁϥ ⲉϧⲟⲩⲛ ⲉⲧⲟⲟⲩⲓ ⲛϫⲉ ⲫⲙⲁⲕⲁⲣⲓⲟⲥ ⲁⲡⲁ ⲁⲛⲧⲱⲛⲓⲟⲥ ⲁϥⲛⲁⲩ ⲉⲡⲁϣⲁⲓ ⲛⲑⲛⲏⲃⲧⲉ ⲛⲁⲡⲁ ⲙⲁⲕⲁⲣⲓⲟⲥ ⲁϥⲉⲣϣⲫⲏⲣⲓ ⲟⲩⲟϩ ⲁϥϯⲫⲓ ⲛϫⲓϫ ⲛⲁⲡⲁ ⲙⲁⲕⲁⲣⲓⲟⲥ ⲉϥϫⲱ ⲙⲙⲟⲥ ϫⲉ ⲁϩⲁϩ ⲛϫⲟⲙ ⲓ ⲉⲃⲟⲗϧⲉⲛ ⲛⲁⲓϫⲓϫ·

<!---
Apophthegmata Patrum Sahidic 040
--->

- ⲡⲉϫⲁⲥ ⲛϫⲉ ⲁⲙⲁ ⲥⲩⲛⲕⲗⲏⲧⲓⲕⲏ ϫⲉ ⲙⲫⲣⲏϯ ⲅⲁⲣ ⲛⲟⲩⲛⲓϣϯ ⲙⲫⲁϧⲣⲓ ⲉϥϫⲉⲙϫⲟⲙ ⲉⲙⲁϣⲱ ϧⲉⲛ ⲡⲥⲱⲙⲁ ⲙⲡϣⲱⲛⲓ.ⲡϧⲓⲥⲓ ⲛⲣⲉϥⲱϫⲛ ⲙⲫⲛⲟⲃⲓ ⲭⲏ ⲉϩⲣⲏⲓ.
ⲟⲩⲟϩ ⲑⲁⲓ ⲧⲉ ⲑⲛⲟϫ ⲛⲁⲥⲕⲏⲥⲓⲥ ⲙⲙⲉⲧⲣⲉϥϥⲓ ⲉⲣⲟⲕ ϧⲉⲛ ⲛⲓϣⲱⲛⲓ. ⲙⲡⲉⲛⲑⲣⲉⲛϣⲱⲡⲓ ϩⲱⲥ ⲉⲛⲧⲱⲟⲩⲛ ϧⲉⲛ ⲟⲩϩⲣⲟϣ

<!---
Apophthegmata Patrum Sahidic 041
--->

- ⲡⲉϫⲁⲥ ⲛϫⲉ ⲁⲙⲁ ⲥⲩⲛⲕⲗⲏⲧⲓⲕⲏ ⲛⲏⲉⲧⲁⲩ ϩⲓⲧⲟⲧⲟⲩ ⲉⲡⲗⲉⲁ. ϣⲁⲩϣⲱⲛϥ ⲛⲑⲏⲟⲩ ⲛⲟⲩⲛⲁⲙ.ϣⲁⲩⲫⲱⲣϣ ⲉⲃⲟⲗ ⲛⲧⲟⲩⲗⲁⲩⲟ.
ⲙⲉⲛⲉⲛⲥⲱⲥ ϣⲁⲣⲉ ⲡⲑⲏⲟⲩ ⲉⲧϯⲟⲩⲃⲏⲟⲩ ⲧⲱⲙⲧ ⲉⲣⲱⲟⲩ. ⲁⲗⲗⲁ ⲙⲛⲁ ⲛⲛⲏⲃⲓ ϣⲟⲩⲟ ⲉϩⲣⲏⲓ ⲙⲡⲁⲩⲓⲛ ⲉⲑⲃⲉ ⲡⲁϣⲁⲓ ⲛⲛⲉⲛⲑⲏⲟⲩ ⲉⲧⲁⲩⲓ ⲉϫⲱⲟⲩ.
ϣⲁⲩϭⲣⲉϩⲧ ⲇⲉ ⲛⲟⲩⲕⲟⲩϫⲓ ⲛⲥⲉϭⲱ ⲉⲩⲙⲓϣⲓ ⲛⲉⲙ ⲡϩⲱⲓⲙⲓ ⲛⲧⲁϥⲓ ⲉϩⲣⲏⲓ ⲉϫⲱⲟⲩ ⲉⲩⲥϭⲏⲣ.
ⲑⲁⲓ ϩⲱⲛ ⲧⲉ ⲧⲉⲛϧⲏ ϫⲉ ϩⲓⲛⲁ ⲛⲧⲉⲛϫⲱⲕ ⲉⲃⲟⲗ ⲛⲡⲓⲥϭⲏⲣ ⲁϭⲛⲉ ϩⲟϯ

<!---
Apophthegmata Patrum Sahidic 043
--->

- ⲁϥϫⲟⲥ ⲛϫⲉ ⲁⲡⲁ ϩⲩⲡⲉⲣⲉⲭⲓⲟⲥ·ϫⲉ ⲧⲙⲉⲗⲉⲧⲏ ⲉⲑⲙⲏⲛ ⲉⲃⲟⲗ ϣⲁⲩϫⲁϫϥ ⲙⲡⲓⲡⲟⲗⲏⲙⲟⲥ ⲉⲑⲛⲟⲏⲩ ⲉϫⲱⲛ

<!---
Apophthegmata Patrum Sahidic 044
--->

- ⲁϥϫⲟⲥ ⲟⲛ ⲛϫⲉ ⲁⲡⲁ ϩⲩⲡⲉⲣⲉⲭⲓⲟⲥ ϫⲉ ⲥϣⲉ ⲉⲣⲟⲛ ⲉⲑⲣⲉⲛ ϧⲱⲕ ⲙⲙⲟⲛ ϧⲁⲧϩⲏ ⲙⲡⲓⲣⲁⲥⲙⲟⲥ
ⲥⲉⲛⲏⲟⲩ ⲅⲁⲣ· ⲟⲩⲟϩ ⲁⲩϣⲁⲛⲓⲓ ⲛⲥⲉϫⲓⲙⲓ ⲙⲙⲟⲛ ⲉⲛⲣⲏⲥ.

<!---
Apophthegmata Patrum Sahidic 047
--->


- ⲁⲛⲓϧⲉⲗⲗⲟ ϫⲟⲥ ϫⲉ ⲁⲣⲉϣⲁⲛ ⲟⲩⲡⲉⲓⲣⲁⲥⲙⲟⲥ ⲧⲱⲟⲩⲛ ⲉϫⲱⲕ ϧⲉⲛ ⲫⲙⲁ ⲉⲧⲉⲕⲛϧⲏⲧϥ·ⲙⲡⲉⲣⲭⲱ ⲛⲥⲱⲕ ⲙⲡⲉⲕⲧⲟⲡⲟⲥ ϧⲉⲛ ⲡⲥⲏⲟⲩ ⲙⲡⲓⲡⲉⲓⲣⲁⲥⲙⲟⲥ·
ⲉϣⲱⲡⲓ ⲙⲙⲟⲛ ⲫⲙⲁ ⲟⲛ ⲉⲧⲉⲕⲭⲁϣⲉⲛⲁⲕ ⲉⲣⲟϥ·ⲭⲛⲁϫⲓⲙⲓ ⲛϧⲏⲧϥ ⲙⲡⲉⲧⲉⲕⲫⲱⲧ ⲉⲑⲃⲏⲧϥ·
ⲁⲗⲗⲁ ϩⲩⲡⲟⲙⲓⲛⲏ ϣⲁⲛⲧⲉ ⲡⲡⲉⲓⲣⲁⲥⲙⲟⲥ ⲥⲓⲛⲓ· ϫⲉⲕⲁⲥ ⲉⲣⲉ ⲡⲉⲕϫⲓⲛⲡⲱⲛ ⲉⲉⲃⲟⲗ ϣⲱⲡⲓ ⲛⲥⲕⲁⲛⲇⲁⲗⲟⲛ ⲁⲛ. ⲟⲩⲟϩ ϧⲉⲛ ⲟⲩⲥⲏⲟⲩ ⲛϩⲓⲣⲏⲛⲏ ϫⲉⲕⲁⲥ ⲛⲉ ⲡⲉⲕⲡⲱⲛⲉ ⲉⲃⲟⲗ ϣⲱⲡⲓ ⲑⲗⲓⲯⲥⲓⲥⲛ ⲛⲏⲉⲧϧⲉⲛ ⲡⲉⲕⲙⲁ

<!---
Apophthegmata Patrum Sahidic 052
--->


- ϯⲛⲁⲙⲓϣⲓ ⲙⲛⲡⲁⲙⲉⲩⲓ
ⲡⲉϫⲉ ⲁⲡⲁ ⲁⲃⲣⲁϩⲁⲙ ⲛⲁϥ·ϫⲉ ⲉⲓⲥ ϩⲏⲡⲡⲉ ⲙⲡⲉⲕϧⲱⲧⲉⲃ ⲙⲡⲡⲁⲑⲟⲥ.ⲁⲗⲗⲁ ⲉⲧⲓ ϥⲟⲛϧ·ϥⲙⲏⲣ
ⲡⲁⲗⲓⲛ ⲟⲛ ⲉⲕⲙⲟϣⲓ· ϧⲉⲛ ⲡⲓⲙⲱⲓⲧ.ⲟⲩⲟϩ ⲉⲕⲛⲁⲩ ⲉϩⲁⲛ ⲱⲛⲓ ⲛⲉⲙ ϩⲁⲛ ⲃⲉⲗϫⲉ.ⲉⲣⲉ ⲟⲩⲛⲟⲩⲃ ⲇⲉ ϧⲉⲛ ⲧⲟⲩⲙⲏϯ·ⲟⲩⲟⲛ ϫⲟⲙ ⲙⲡⲉⲕϩⲏⲧ ⲉⲉⲡ ⲫⲁⲓ ⲙⲫⲣⲏϯ ⲛⲛⲁⲓ.
ⲡⲉϫⲁϥ ϫⲉ ⲙⲙⲟⲛ.ⲁⲗⲗⲁ ϯⲛⲁⲙⲓϣⲓ ⲛⲉⲙ ⲡⲁⲙⲉⲩⲓ ⲉϣⲧⲉⲙϥⲓⲧϥ
ⲡⲉϫⲉ ⲡϧⲉⲗⲗⲟ ⲛⲁϥ ϫⲉ ⲉⲓⲥ ϩⲏⲡⲡⲉ ⲟⲛ ⲡⲡⲁⲑⲟⲥ ⲟⲛϧ.ⲁⲗⲗⲁ ϥⲙⲏⲣ.
ⲡⲉϫⲁϥ ⲟⲛ ⲛϫⲉ ⲁⲡⲁ ⲁⲃⲣⲁϩⲁⲙ·ϫⲉ ⲉⲓⲥ ϩⲏⲡⲡⲉ ⲉⲁⲕⲥⲱⲧⲙ ⲉⲑⲃⲉ ⲥⲟⲛⲥⲛⲁⲩ.ϫⲉ ⲫⲟⲩⲁⲓ ⲙⲉⲓ ⲙⲙⲟⲕ·ⲟⲩⲟϩ ϥϯⲱⲟⲩ ⲛⲁⲕ ⲡⲕⲉⲟⲩⲁⲓ ⲇⲉ ⲙⲟⲥϯ ⲙⲙⲟⲕ ⲟⲩⲟϩ ϥⲕⲁⲧⲁⲗⲁⲗⲉⲓ ⲙⲙⲟⲕ.
ⲁⲩϣⲁⲛⲉⲓ ⲇⲉ ϣⲁⲣⲟⲕ ⲭⲛⲁϣⲟⲡⲟⲩ ⲉⲣⲟⲕ ϧⲉⲛⲡⲁⲓⲙⲉⲩⲓ ⲛⲟⲩⲱⲧ ⲙⲡⲓⲥⲛⲁⲩ.
ⲡⲉϫⲁϥ ϫⲉ ⲙⲙⲟⲛ·ⲁⲗⲗⲁ ϯⲛⲁⲡⲟⲗⲩⲙⲉⲓ ⲙⲛⲡⲁϩⲏⲧ ⲉⲑⲣⲓ ⲉⲣⲡⲡⲉⲑⲛⲁⲛⲉϥ ⲛⲉⲙ ⲡⲉⲧⲙⲟⲥϯ ⲙⲙⲟⲓ ⲙⲫⲣⲏϯ ⲙⲡⲉⲧⲙⲉⲓ ⲙⲙⲟⲓ
ⲡⲉϫⲁϥ ⲇⲉ ⲛⲁϥ ⲛϫⲉ ⲁⲡⲁ ⲁⲃⲣⲁϩⲁⲙ·ϫⲉ ϩⲱⲥⲧⲉ ⲉⲉ ⲥⲉⲟⲛϧ ⲛϫⲉ ⲙⲡⲁⲑⲟⲥ.ⲁⲗⲗⲁ ⲉⲩⲙⲏⲣ ⲛⲧⲟⲧⲟⲩ ⲛⲛⲏⲉⲧⲟⲩⲁⲁⲃ

<!---
Apophthegmata Patrum Sahidic 053
--->

- ⲁϥϫⲟⲥ ⲛϫⲉ ⲟⲩⲁⲓ ⲛⲛⲉⲛⲉⲓⲟϯ·ϫⲉ ⲛⲉ ⲟⲩⲟⲛ ⲟⲩϧⲉⲗⲗⲟ ϧⲉⲛ ⲛⲣⲓ ⲛⲣⲉϥϣⲡϧⲓⲥⲓ·ⲉϥⲫⲟⲣⲉⲓⲛ ⲟⲩⲑⲙⲏ·ⲁϥϣⲉⲛⲁϥ ⲇⲉ ϣⲁ ⲁⲡⲁ ⲁⲙⲱⲛⲁ. ⲁϥⲛⲁⲩ ⲉⲣⲟϥ ⲛϫⲉ ⲡϧⲉⲗⲗⲟ ⲉϥⲫⲟⲣⲉⲓⲛ ϯⲑⲙⲏ· ⲡⲉϫⲁϥ ⲛⲁϥ ϫⲉ ⲛⲧⲁⲓⲛⲁ ϯϩⲏⲟⲩ ⲛⲁⲕ ⲁⲛ ⲛⲗϩⲗⲓ. ⲟⲩⲟϩ ⲁϥϣⲉⲛϥ ϫⲉ ⲟⲩⲟⲛ ϣⲟⲙⲧ ⲙⲙⲉⲩⲓ ⲉⲛⲟⲭⲗⲉⲓ ⲛⲏⲓ· ⲉⲓⲧⲉ ⲥⲟⲣⲙⲉⲧ ⲉⲃⲟⲗ ϩⲓ ⲡϣⲁϥⲉ·ⲉⲓⲧⲉ ϣⲉⲛⲏⲓ ⲉⲡϣⲙⲙⲟ·ⲫⲙⲁ ⲉⲧⲉ ⲙⲙⲟⲛ ϩⲗⲓ ⲛⲁⲥⲟⲩⲱⲛⲧ ⲉⲓⲧⲉ ⲟⲧⲡ ⲉϧⲟⲩⲛ ⲉⲟⲩⲣⲓ ⲉⲓⲧⲉ ⲛⲧⲁϣⲧⲉⲙⲁⲡⲁⲛⲧⲁ ⲉϩⲗⲓ· ⲛⲧⲁⲟⲩⲱⲙ ⲙⲡⲁⲥⲛⲁⲩ. ⲡⲉϫⲁϥ ⲛⲁϥ ⲛϫⲉ ⲁⲡⲁ ⲁⲙⲱⲛⲁ ϫⲉ ⲙⲙⲟⲛ ϩⲗⲓ ϧⲉⲛ ⲡⲓϣⲟⲙⲧ ⲉⲣⲛⲟⲫⲣⲓ ⲛⲁⲕ· ⲁⲗⲗⲁ ϩⲉⲙⲥⲓ ⲛⲑⲟⲕ ϧⲉⲛ ⲧⲉⲕⲣⲓ ⲛⲧⲉⲕⲟⲩⲱⲙ ⲛⲟⲩⲕⲟⲩϫⲓ ⲙⲙⲏⲛⲓ·ⲛⲧⲉⲕϧⲟⲧϧⲉⲧ ⲛⲛⲓⲅⲣⲁⲫⲏ

<!---
Apophthegmata Patrum Sahidic 054
--->


- ⲁϥϫⲟⲥ ⲛϫⲉ ⲁⲡⲁ ⲇⲁⲛⲓⲏⲗ.ϫⲉ ⲛϩⲱⲥⲟⲛ ⲡⲥⲱⲙⲁ ϯⲟⲩⲱ.ϯⲯⲩⲭⲏ ϩⲱⲥ ϣⲁⲥϫⲱⲃ ⲟⲩⲟϩ ⲛϩⲱⲥⲟⲛ ⲡⲥⲱⲙⲁ ϫⲱⲃ.ϯⲯⲩⲭⲏ ϩⲱⲥ ϯⲟⲩⲱ.

<!---
Apophthegmata Patrum Sahidic 056
--->


- ⲁϥϫⲟⲥ ⲛϫⲉ ⲁⲡⲁ ⲇⲁⲛⲓⲏⲗ ϫⲉ ⲙⲡⲥⲏⲟⲩ ⲉⲣⲉ ⲁⲡⲁ ⲁⲣⲥⲉⲛⲓⲟⲥ ϧⲉⲛ ϣⲓϩⲏⲧ.ⲉⲛⲁϥⲙⲙⲁⲩ ⲡⲉ ⲛϫⲉ ⲟⲩⲙⲟⲛⲁⲭⲟ ⲥⲉϥϩⲱⲃⲧ ⲛⲛⲉⲥⲕⲉⲩⲏ ⲛⲛⲓϧⲉⲗⲗⲟ.
ⲁⲡⲁ ⲁⲣⲥⲉⲛⲓⲟⲥ ⲇⲉⲉ ϥⲟⲩⲱϣ ⲉϯϩⲏⲟⲩ ⲛⲧⲉϥⲯⲩⲭⲏ ⲁϥϭⲓⲧϥ ⲉϧⲟⲩⲛ ⲉⲧⲉϥⲣⲓ·ⲟⲩⲟϩ ⲡⲉϫⲁϥ ⲛⲁϥ ϫⲉ ⲛⲉⲛⲭⲁ ⲛⲓⲃⲉⲛ ⲉⲧⲉⲕⲟⲩⲁϣⲟⲩ ϯⲛⲁⲧⲏⲓⲧⲟⲩ ⲛⲁⲕ ⲙⲱⲛⲟⲛ ⲙⲡⲣϭⲓⲟⲩⲓ
ⲟⲩⲟϩ ⲁϥϯⲛⲁϥ ⲛⲭⲣⲉⲓⲁⲛⲓⲃⲉⲛ ⲛⲧⲁϥ.
ⲁϥϣⲉⲛⲁϥ ⲟⲛ ⲁϥϩⲱⲃⲧ.ⲛⲓϧⲗⲗⲟ ⲇⲉ ⲉⲧⲁⲩⲩⲛⲁⲩ ⲉⲣⲟϥ ϫⲉ ⲙⲡⲉϥⲗⲟ ⲉϥϩⲱⲃⲧ.ⲁⲩⲫⲱⲧ ⲛⲥⲱϥ ⲉⲩϫⲱ ⲙⲙⲟⲥ ϫⲉ ⲉϣⲱⲡ ⲉⲟⲩⲥⲟⲛ ⲡⲉ ⲉⲁⲩϫⲉⲙϥ ⲉⲟⲩⲟⲛ ⲟⲩϣⲱⲧ ϩⲓⲱⲧϥ·ⲛⲧⲉ ⲑⲙⲉⲧϫⲱⲃ·ⲓⲥϣⲉ ⲉⲧⲱⲟⲩⲛ ϩⲁ ⲫⲁⲓ ϣⲁⲛⲧⲉϥϣⲱⲡⲓ ϫⲱⲣⲓ ⲉϣⲱⲡ ⲇⲉ ⲉϥϩⲱⲃⲧ ⲟⲩⲟϩ ⲛⲥⲉϯⲥⲃⲱ ⲛⲁϥ ⲛϥϣⲧⲉⲙϩⲱ ⲉⲣⲟϥ ⲥϣⲉ ⲉⲛⲟϫϥ ⲉⲃⲟⲗ ϫⲉ ⲧⲉϥⲯⲩⲭⲏ ϣⲁϥⲧⲁⲕⲟⲥ· ⲟⲩⲟϩ ⲟⲩⲟⲛ ⲛⲏⲉⲧϧⲉⲛ ⲡⲧⲟⲡⲟⲥ ϣⲁϥϣⲑⲟⲣⲧⲉⲣⲟⲩ

<!---
Apophthegmata Patrum Sahidic 057
--->


- ϧⲉⲛ ⲧⲁⲣⲭⲏ ⲛⲁⲡⲁ ⲉⲩⲁⲅⲣⲓⲟⲥ ⲁϥϣⲉⲛⲁϥ ϣⲁ ⲟⲩϧⲉⲗⲗⲟ·ⲟⲩⲟϩ ⲡⲉϫⲁϥ ⲛⲁϥ ϫⲉ ⲁⲡⲁ ⲁϫⲓ ⲟⲩⲥⲁϫⲓ ⲉⲣⲟⲓ·ϫⲉ ⲉⲓⲛⲁⲱⲛϧ ⲛⲁϣ ⲛⲣⲏϯ. ⲛⲑⲟϥ ⲇⲉ ⲡⲉϫⲁϥ ⲛⲁϥ ϫⲉ ⲥϣⲉ ϫⲉ ⲭⲟⲩⲱϣ ⲉⲉⲣⲧⲉⲗⲓⲟⲥ ⲙⲡⲣⲕⲁⲧⲁⲫⲣⲟⲛⲉⲓⲛ
ⲟⲩⲟϩ ⲁⲕϣⲁⲛϣⲉⲛⲁⲕ ϣⲁ ⲟⲩⲁⲓ ·ⲙⲡⲣⲥⲁϫⲓ ⲛϣⲟⲣⲡ ⲙⲡⲁⲧⲉϥϣⲉⲛⲕ· ⲛⲑⲟϥ ⲇⲉ ⲁϥⲧⲱⲃⲥ ϩⲓϫⲉⲛ ⲡⲥⲁϫⲓ ⲁϥⲫⲁϧⲧϥ ⲛⲁϥ ⲉϥϫⲱ ⲙⲙⲟⲥ ϫⲉⲭⲱ ⲛⲏⲓ ⲉⲃⲟⲗ· ⲛⲁⲙⲉ ⲁⲓⲟⲩⲉϣ ⲟⲩⲙⲏϣ ⲛϫⲱⲙ· ⲟⲩⲟϩ ⲙⲡⲓⲥⲱⲟⲩ ⲛϯⲙⲉⲧⲥⲁⲃⲉ ⲉⲛⲉϩ. ⲟⲩⲟϩ ⲁϥϯϩⲏⲟⲩ ⲁϥⲉⲓ ⲉⲃⲟⲗ


<!---
Apophthegmata Patrum Sahidic 064
--->

- ϯⲛⲟⲩ ⲇⲉ ϩⲱϥ ⲁⲛϣⲁⲛⲥⲱⲟⲩϩ ⲉⲛⲉⲛⲉⲣⲏⲟⲩ·ϣⲁⲛⲓ ⲉϩⲣⲏⲓ ⲉⲟⲩⲕⲁⲧⲁⲗⲁⲗⲓⲁ· ⲟⲩⲟϩ ϣⲁⲣⲉ ⲡⲓⲟⲩⲁⲓ·ⲡⲓⲟⲩⲁⲓ ϭⲱ ⲉϥⲥⲱⲕ ⲙⲡⲉⲧϩⲓⲧⲟⲩⲱϥ ⲉϩⲣⲏⲓ ⲉⲫⲛⲟⲩⲛ·


<!---
Apophthegmata Patrum Sahidic 065
--->

- ⲁϥϫⲟⲥ ⲛϫⲉ ⲟⲩϧⲉⲗⲗⲟ ϫⲉ ⲁⲣⲉϣⲁⲛ ⲫⲣⲱⲙⲓ ⲉⲧⲥⲁϧⲟⲩⲛ ⲛⲏⲫⲉ·ⲉⲓⲉ ⲟⲩⲟⲛ ϣϫⲟⲙ ⲙⲙⲟϥ ⲉⲁⲣⲉϩⲉ ⲡⲉⲧϩⲓⲃⲟⲗ·
ⲥϣϫ ⲉⲙⲡⲁⲓϣⲟⲡ ⲁⲛ ⲙⲁⲣⲉⲛⲁⲣⲉϩ ⲉⲡⲉⲛⲗⲁⲥ ⲉⲡⲉⲧϩⲱⲟⲩ ⲛⲃⲉⲛ ϧⲉⲛ ϫⲟⲙ ⲛⲓⲃⲉⲛ·

<!---
Apophthegmata Patrum Sahidic 066
--->

- ⲁϥϫⲟⲥ ⲟⲛ ϫⲉ ϯⲭⲣⲉⲓⲁ ⲧⲉ ⲙⲡϩⲱⲃ ⲉⲧⲁⲛⲓ ⲅⲁⲣ ⲉⲡⲥⲓⲙⲁ ⲉⲑⲃⲉ ⲫⲁⲓ·
ⲡⲉⲧϯⲥⲃⲱ ⲅⲁⲣ ϧⲉⲛ ⲛⲧⲧⲁⲡⲣⲟ ⲛⲛⲉϥⲓⲣⲓ ⲁⲛ ⲙⲡϩⲱⲃ ⲟⲩⲕⲓⲛⲇⲩⲛⲟⲥ ⲛⲁϥ ⲡⲉ·

<!---
Apophthegmata Patrum Sahidic 067
--->

- ⲁⲕⲉⲟⲩⲁⲓ ⲛⲛⲉⲛⲓⲟϯ ϫⲟⲥ ϫⲉ ⲥϣⲉ ⲉⲫⲣⲱⲙⲓ ⲉⲕⲁⲟⲩⲉⲣⲅⲁⲥⲓⲁ ⲛⲁϥⲥⲁϧⲟⲩⲛ ⲙⲙⲟϥ·
ⲁϥϣⲁⲛⲥⲉⲣϥ ⲙⲉⲛ ⲉⲧⲉⲣⲅⲁⲥⲓⲁ·ϣⲁⲣⲉ ⲡⲕⲱⲣϥ ϣⲉⲛⲁϥ ⲛϩⲁⲛⲥⲟⲡ ⲥⲟⲡ·ⲁⲗⲗⲁ ⲛⲛⲉⲉϥϫⲉⲙⲙⲁ ⲛⲟⲩⲱϩ ⲛϧⲏⲧϥ.
ⲁⲩϣⲁⲛⲉⲣϫⲟⲓⲥ ⲇⲉ ⲟⲛ ⲉⲣⲟϥ ⲉⲃⲟⲗϩⲓⲧⲉⲛ ϯⲉⲭⲙⲁⲗⲱⲥⲓⲁ·ϣⲁⲣⲉ ϯϩⲩⲡⲟⲙⲟⲛⲏ ϣⲉⲛⲁⲥ ϣⲁⲣⲟϥ ⲛϩⲁⲛⲥⲟⲡ ⲥⲟⲡ·
ⲁⲗⲗⲁ ⲁϥϣⲧⲉⲙⲭⲁⲙⲁ ⲛⲁⲥ ⲉⲑⲃⲉ ⲧⲕⲁⲕⲓⲁ ϣⲁⲥⲁⲛⲁⲭⲱⲣⲉⲓ.

<!---
Apophthegmata Patrum Sahidic 069
--->

- ⲁⲟⲩⲁⲓ ⲛⲛⲓϧⲉⲗⲗⲟⲓ ⲁⲙⲁϩⲓ ⲛⲧⲉϥϫⲓϫ ⲙ̀ⲡⲉⲫⲙⲁⲑⲏⲧⲏⲱ ⲉϥϫⲱⲙⲙⲟⲥ·ϫⲉ ⲟⲩⲱⲙ ϧⲉⲛ ⲟⲩⲉⲡⲓⲥⲧⲏⲙⲉⲓ

<!---
Apophthegmata Patrum Sahidic 090
--->

- ⲡⲉϫⲱⲟⲩ ⲛⲱⲟⲩ ⲛϫⲉ ⲛⲓϧⲉⲗⲗⲟⲓ ϫⲉ ⲧⲉⲧⲉⲛϫⲱ ⲙⲙⲟⲥ ϫⲉ ⲙⲙⲟⲛⲧⲉⲛ ϩⲗⲓ ⲙⲙⲉⲩⲓ ⲉϥϩⲱⲟⲩ ϧⲉⲛ ⲡⲉⲛϩⲏⲧ·ⲟⲩⲟϩ ⲟⲛ ⲡⲉⲧⲫⲱⲣϫ ⲙⲙⲱⲧⲉⲛ ⲉⲧⲉⲧⲉⲛⲯⲩⲭⲏ ⲉⲧⲁⲩⲥⲱⲧⲉⲙ ⲇⲉ ⲛϫⲉ ⲛⲉⲛⲉⲓⲟϯ ⲁⲩⲉⲣϣⲫⲏⲣⲓ ⲟⲩⲟϩ ⲡⲉϫⲱⲟⲩ ϫⲉ ⲙⲙⲉⲩⲓ ⲉⲧϩⲱⲟⲩ ⲛⲁⲙⲉ ⲛⲉϣⲁⲩⲫⲟⲣϫⲉⲛ ⲉⲧⲉⲛⲯⲩⲭⲏ.

<!---
Apophthegmata Patrum Sahidic 094
--->

- ⲟⲩⲟϩ ⲡⲉϫⲁϥⲙ ⲡⲉϥⲥⲟⲛ ϫⲉ ⲕⲉⲣⲭⲣⲉⲓⲁ ⲛϩⲁⲛⲕⲟⲩϫⲓ ⲛⲱⲓⲕ. ⲡⲉϫⲁϥ ϫⲉ ⲙⲙⲟⲛ ⲡⲁⲥⲟⲛ.ⲙⲫⲛⲁⲩ ⲅⲁⲣ ⲉⲓⲣⲭⲣⲉⲓⲁ ⲟⲩⲟϩ ⲉⲓϭⲓ ϩⲗⲓ ⲛⲧⲟⲧⲕ.ⲉϣⲁⲓⲉⲣ ⲙⲫⲣⲏϯ ⲉⲧⲁⲓϭⲓ ⲛⲟⲩⲕⲱϩⲧ ⲉϧⲟⲩⲛ ⲉⲡⲁⲏⲓ.ⲟⲩⲟϩ ϣⲁϥⲟϫⲛϥ.
ⲙⲫⲛⲁⲩ ϩⲱϥ ⲉⲓϭⲓ ϩⲗⲓ ⲛⲧⲟⲧⲕ ⲁⲛ ⲁⲓⲉⲣϩⲟⲩⲟ ϧⲉⲛ ϩⲱⲃ ⲛⲓⲃⲉⲛ

<!---
Apophthegmata Patrum Sahidic 097
--->


- ⲡⲉϫⲉ ⲡⲓϧⲉⲗⲗⲟ ϫⲉ ⲛⲉ ⲟⲩⲟⲛ ⲟⲩⲣⲱⲙⲓ ⲉϥϧⲉⲛ oⲩϭⲉⲡⲏ ⲟⲩⲟϩ ⲟⲩⲕⲉⲟⲩⲁⲓ ⲉⲧⲁϥϫⲟⲥ ⲛⲁϥ ϫⲉ ϯⲉⲣⲡⲓⲑⲩⲙⲉⲓⲛ ⲉⲛⲁⲩ ⲉⲡⲟⲩⲣⲟ. ⲡⲉϫⲉ ⲟⲩⲁⲓ ⲛⲁϥ ϫⲉ ϭⲓⲧ ⲙⲙⲁⲩ. ⲡⲉϫⲁϥ ⲛⲁϥ ϫⲉ ⲁⲛⲟⲕ ϯⲛⲏⲟⲩ ⲛⲉⲙⲁⲕ ϣⲁ ⲧⲫⲁϣⲓ ⲙⲡⲓⲙⲱⲓⲧ. ⲟⲩⲟϩ ⲡⲉϫⲁϥ ⲛⲕⲉϣⲫⲏⲣ ϫⲉ ϭⲓⲧ ϣⲁ ⲡⲟⲩⲣⲟ. ⲡⲉϫⲁϥ ⲛⲁϥ, ϫⲉ ϯⲛⲏⲩⲟ ⲛⲉⲙⲁⲕ ϣⲁ ⲡⲡⲁⲗⲁⲧⲓⲟⲛ.
ⲡⲉϫⲁϥ ⲙⲡⲕⲉϣⲫⲏⲣ ϫⲉ ϭⲓⲧ ϣⲁ ⲡⲟⲩⲣⲟ. ⲡⲉϫⲁϥ ⲛⲁϥ ϫⲉ ⲁⲛⲟⲕ ϯⲛⲁϭⲓⲧⲕ ϣⲁ ⲡⲟⲩⲣⲟ ϧⲉⲛ ⲟⲩⲡⲁⲣⲣⲏⲥⲓⲁ. ⲟⲩⲟϩ ϯⲛⲁⲥⲁϫⲓ ϩⲁⲣⲟⲕ. ⲡⲉϫⲱⲟⲩ ⲇⲉ ⲛⲁϥ ϫⲉ ⲃⲱⲗ ⲉⲣⲟⲛ ⲛⲧⲁⲓⲡⲁⲣⲁⲃⲟⲗⲏ. ⲟⲩⲟϩ ⲡⲉϫⲁϥ ϫⲉ ⲧϣⲟⲣⲡ ⲉⲧⲉ ⲧⲁⲥⲕⲏⲥⲓⲥ ⲉϣⲁⲥϭⲓⲙⲱⲉⲓⲧ ϣⲁ ⲧⲫⲁϣⲉⲓ ⲙⲫⲙⲱⲓⲧ. ⲫⲙⲁϩⲥⲛⲁⲩ ⲡⲉ ⲑⲙⲉⲧϩⲁⲕ ⲑⲁⲓ ⲉⲧⲫⲏϩ ϣⲁϩⲣⲏⲓ ⲉϯⲡⲩⲗⲏ . ⲑⲙⲁϩϣⲟⲙⲧ ⲉⲧⲉ ϯⲙⲉⲧⲛⲁⲏⲧ ⲑⲁⲓ ⲉϣⲁⲥϭⲓⲧⲟⲩ ⲉϧⲟⲩⲛ ϣⲁ ϯϩⲏⲥⲩⲭⲓⲁ ϧⲉⲛ ⲟⲩⲡⲁⲣⲣⲏⲥⲓⲁ.

<!---
Apophthegmata Patrum Sahidic 098
--->

- ⲁⲩϫⲟⲥ ⲛϫⲉ ⲛⲓϧⲉⲗⲗⲟⲓ ϫⲉ ⲡϧⲉⲗⲗⲟ ϣⲓⲛⲓ ⲛⲥⲁ ϩⲗⲓ ⲁⲛ ⲛⲧⲟⲧⲟⲩ ⲛⲛⲓⲣⲉⲙⲛⲃⲉⲣⲣⲉ ⲙⲫⲣⲏϯ ⲛϯⲙⲉⲧⲥⲉⲧⲉⲙϩⲏⲧ

<!---
Apophthegmata Patrum Sahidic 099
--->

- ⲟⲩ ⲅⲁⲣ ⲡⲉ ⲉⲧⲉ ⲡⲓⲣⲱⲙⲓ ⲛⲁϫⲉⲙϩⲏⲟⲩ ⲙ̀ⲙⲟϥ ⲁⲫϣⲁⲛϫⲉⲙϩⲏⲟⲩ ⲙⲡⲓⲕⲟⲥⲙⲟⲥ ⲧⲏⲣϥ ⲟⲩⲟϩ ⲛⲧⲉϥϯⲟⲥⲓ ⲛⲧⲉϥⲯⲩⲭⲏ 

<!---
Apophthegmata Patrum Sahidic 111
--->

- ⲁϥϫⲟⲥ ⲟⲛ ⲛϫⲉ ⲡⲓϧⲉⲗⲗⲟ·ϫⲉ ⲁⲣⲉϣⲁⲛ ⲡⲣⲱⲙⲓ ⲁⲣⲉϩ ⲉⲧⲉϥⲧⲁⲝⲓⲥ ⲛϥⲛⲁϣⲑⲟⲣⲧⲉⲣ ⲁⲛ·

<!---
Apophthegmata Patrum Sahidic 112
--->

- ⲁϥϫⲟⲥ ⲛϫⲉ ⲁⲡⲁ ⲓⲱⲥⲏⲫ·ϫⲉ ⲉⲛϩⲙⲥⲓ ⲛⲉⲙ ⲁⲡⲁ ⲡⲟⲓⲙⲏⲛ ⲁϥⲁⲛⲟⲙⲁϩⲉ ⲛⲁⲡⲁ ⲁⲅⲁⲑⲟⲛ ⲟⲩⲟϩ ⲛⲉⲛϫⲱⲙⲙⲟⲥ ⲛⲁϥ ϫⲉ ⲟⲩⲃⲉⲣⲓ ⲡⲉ ⲟⲩⲟϩ ⲉⲑⲃⲉ ⲟⲩⲭⲙⲟⲩϯ ⲉⲣⲟϥ ϫⲉ ⲁⲡⲁ ⲟⲩⲟϩ ⲡⲉϫⲁϥ ⲛϫⲉ ⲁⲡⲁ ⲡⲟⲓⲙⲏⲛ·ϫⲉ ⲣⲱϥ ⲑⲏⲉⲛⲁⲧⲏⲓϥ ⲑⲣⲟⲩⲙⲟⲩϯ ⲉⲣⲟϥ ϫⲉ ⲁⲡⲁ·

<!---
Apophthegmata Patrum Sahidic 113
--->

- ⲁⲩϫⲟⲥ ⲉⲑⲃⲉ ⲁⲡⲁ ⲡⲟⲓⲙⲏⲛ ϫⲉ ⲙⲡⲉϥⲟⲩⲱϣ ⲉⲛⲉϩ ⲉⲭⲁⲡⲉϥⲥⲁϫⲓ ⲉϫⲉⲛ ⲡⲥⲁϫⲓ ⲛϩⲗⲓ ⲛϧⲉⲗⲗⲟ·ⲁⲗⲗⲁ ⲛⲑⲟϥ ⲛϩⲟⲩⲟ ⲛⲉ ϣⲁϥϯⲱⲟⲩ ⲙⲡⲟⲩⲥⲁϫⲓ ⲡⲁⲣⲁ ⲫⲱϥ·

<!---
Apophthegmata Patrum Sahidic 114: Theophilus Beta
--->

- ⲁϥϣⲉⲛⲁϥ ⲛⲥⲏⲟⲩ ⲉϣⲓϩⲏⲧ ⲛϫⲉ ⲫⲙⲁⲕⲁⲣⲓⲟⲥ ⲁⲡⲁ ⲑⲉⲱⲫⲓⲗⲟⲥ ⲡⲁⲣⲭⲏ ⲉⲡⲓⲥⲕⲟⲡⲟⲥ· ⲁⲩⲥⲱⲟⲩϩ ⲇⲉ ⲛϫⲉ ⲛⲉⲥⲛⲏⲟⲩ ⲁⲩϫⲟⲥ ⲛⲁⲡⲁ ⲡⲁⲙⲃⲱ ϫⲉ ⲧⲁⲟⲩⲉ ⲟⲩⲥⲁϫⲓ ⲛⲟⲩⲱⲧ ⲉⲡⲡⲁⲡⲁⲥ ⲛⲧⲉϥϯϩⲏⲟⲩ ⲡⲉϫⲁϥ ⲛⲱⲟⲩ ⲛϫⲉ ⲡϧⲉⲗⲗⲟ ϫⲉ ⲉϣⲱⲡ ⲙⲡⲉϥϯϩⲏⲟⲩⲉ ⲡⲉⲛⲕⲁⲣⲱϥ·ⲉⲓⲉⲉⲛϣⲁⲛⲥⲁϫⲓ ⲟⲛ ⲛϥⲛⲁϯϩⲏⲟⲩ ⲁⲛ·

<!---
Apophthegmata Patrum Sahidic 115
--->
- ⲁϥϫⲟⲥ ⲛϫⲉ ⲟⲩⲥⲟⲛ ⲙⲡⲓⲥⲧⲟⲥ·ϫⲉ ⲁⲛϣⲉⲛⲁⲛ ⲉⲛⲟⲓ ⲛϣⲁϣϥ ⲛⲥⲟⲛ ⲛⲁⲛⲁⲭⲱⲣⲏⲧⲏⲥ ϣⲁ ⲁⲡⲁ ϫⲓϫⲱⲓ ⲉϥⲟⲩⲏϩ ϧⲉⲛ ⲛⲑⲙⲟⲩⲓ ⲙⲡⲕⲗⲟⲩⲥⲙⲁ· ⲁⲛⲡⲁⲣⲁⲕⲁⲗⲉⲓ ⲙⲙⲟϥ ⲉⲑⲣⲉϥϫⲱ ⲛⲁⲛ ⲛⲟⲩⲥⲁϫⲓ· ⲟⲩⲟϩ ⲡⲉϫⲁϥ ϫⲉ ⲭⲱ ⲛⲏⲓ ⲉⲃⲟⲗ ⲁⲛⲟⲕ ⲟⲩⲣⲱⲙⲓ ⲛϩⲓⲇⲓⲱⲧⲏⲥ·ⲁⲗⲗⲁ ⲁⲓϣⲉⲛⲏⲓ ϣⲁ ⲁⲡⲁ ϩⲱⲣ·ⲛⲉⲙ ⲁⲡⲁ ϩⲁⲧⲣⲏ· ⲛⲁⲣⲉ ⲁⲡⲁ ϩⲱⲣ ⲇⲉ ϣⲱⲛⲓ ⲙⲙⲉⲧϣⲙⲏⲛⲓ ⲛⲣⲟⲙⲡⲓ· ⲟⲩⲟϩ ⲁⲓⲫⲁϧⲧ ⲛⲱⲟⲩ ϫⲉ ⲁϫⲓ ⲟⲩⲥⲁϫⲓ ⲉⲣⲟⲓ ⲡⲉϫⲉ ⲁⲡⲁ ϩⲱⲣ ⲇⲉ ⲛⲏⲓ ϫⲉ ⲟⲩ ⲡⲉⲧⲉ ⲟⲩⲟⲛ ⲛⲧⲏⲓ ⲉϫⲟϥ ⲛⲁⲕ ⲙⲁϣⲉⲛⲁⲕ ⲡⲉⲧⲉϣⲛⲁⲩ ⲉⲣⲟϥ ⲁⲣⲓⲧϥ·

<!---
Apophthegmata Patrum Sahidic 116
--->
- ⲛⲁⲓ ⲁϥϫⲱⲟⲩ ⲛϫⲉ ⲁⲡⲁ ϫⲓϫⲱⲓ· ⲟⲩⲁⲓ ⲇⲉ ⲉⲃⲟⲗ ⲛϧⲏⲧⲉⲛ ⲡⲁⲣⲁⲕⲁⲗⲉⲓ ⲙⲙⲟϥ ϫⲉ ⲁⲣⲓⲧⲁⲅⲁⲡⲏ ⲁϫⲓ ⲟⲩⲥⲁϫⲓ ⲉⲣⲟⲛ ϩⲱⲕ· ⲡⲉϫⲁϥ ϫⲉ ⲑⲙⲉⲧⲁⲧⲟⲡⲕ ϧⲉⲛ ⲟⲩⲥⲱⲟⲩⲛ· ⲡⲉϫⲉ ⲕⲉⲟⲩⲁⲓ ⲇⲉ ⲛⲁϥ ⲛϧⲏⲧⲉⲛ·ϫ ⲉⲟⲩ ⲧⲉ ⲑⲙⲉⲧϣⲉⲙⲙⲟ ⲡⲁⲓⲱⲧ· ⲡⲉϫⲁϥ ϫⲉ ⲡⲕⲁⲣⲱϥ ⲡⲉ ⲟⲩⲟϩ ⲁϫⲓⲥ ϧⲉⲛ ⲙⲁⲓ ⲛⲓⲃⲉⲛ ⲉⲧⲭⲛⲁϣⲉⲛⲁⲕ ⲉⲣⲱⲟⲩ·ϫⲉ ⲙⲙⲟⲛϯϩⲱⲃ· ⲑⲁⲓ ⲧⲉ ⲑⲙⲉⲧϣⲉⲙⲙⲟ·

<!---
Apophthegmata Patrum Sahidic 117
--->

- ⲁϥϣⲉⲛⲁϥ ⲛϫⲉ ⲟⲩⲥⲟⲛ ϣⲁ ⲁⲡⲁ ϫⲓϫⲱⲓ ⲉⲡⲧⲱⲟⲩ ⲛⲁⲡⲁ ⲁⲛⲧⲱⲛⲓⲟⲥ ⲟⲩⲟϩ ⲁⲩⲥⲁϫⲓ ⲁⲩϫⲟϥ ⲛⲁⲡⲁ ϫⲓϫⲱⲓ ϫⲉ ϯⲛⲟⲩ ⲙⲡⲁⲧⲉⲕⲫⲟϩ ⲉⲡϣⲓ ⲛⲁⲡⲁ ⲁⲛⲧⲱⲛⲓⲟⲥ ⲁⲡⲁ·· ⲡⲉϫⲁϥ ⲛⲱⲟⲩ ϫⲉ ⲉⲃⲟⲗⲑⲱⲛ· ⲉⲛⲉ ⲟⲩⲟⲛϯ ⲙⲙⲁⲩ ⲛⲟⲩⲙⲉⲩⲓ ⲛⲟⲩⲱⲧ ⲛⲧⲉ ⲁⲡⲁ ⲁⲛⲧⲱⲛⲓⲟⲥ ⲛⲁⲓⲛⲁϣⲱⲡⲓ ⲛⲕⲱϩⲧ ⲧⲏⲣⲧ·
ⲡⲗⲏⲛ ⲁⲓⲛⲁⲩ ⲉⲟⲩⲣⲱⲙⲓ ⲉⲟⲩⲟⲛⲭϫⲟⲙ ⲙⲙⲟϥ ⲉⲧⲱⲟⲩⲛ ϧⲁ ⲡⲉϥⲙⲉⲩⲓ ⲙⲁⲩⲁⲧϥ ϧⲉⲛ ⲟⲩϧⲓⲥⲓ

<!---
Apophthegmata Patrum Sahidic 121
--->

- ⲁⲥϫⲟⲥ ⲛϫⲉ ⲑⲙⲁⲕⲁⲣⲓⲁ ⲥⲩⲅⲕⲗⲏⲧⲓⲕⲏ ϫⲉ ⲙⲫⲣⲏϯ ⲉⲧⲉ ⲙⲙⲟⲛ ϣϫⲟⲙ ⲛϫⲟⲓ ⲉⲧⲁϩⲟ ⲉⲣⲁⲧϥ ⲁϭⲛⲉ ⲓϥⲧ.ⲑⲁⲓ ⲧⲉ ⲧϧⲉ ⲟⲩⲁⲧϫⲟⲙ ⲡⲉ ⲟⲩⲥⲟⲫⲓⲁ ⲭⲱⲣⲓⲥ ⲡⲓⲑⲉⲃⲓⲟⲛϩⲏⲧ.

<!---
Apophthegmata Patrum Sahidic 122
--->

- ⲁϥϫⲟⲥ ⲛϫⲉ ⲁⲡⲁ ϩⲩⲡⲏⲣⲉⲭⲓⲟⲥ.ϫⲉ ⲟⲩϣϣⲏⲛ ⲛⲱⲛϧ ⲉϥⲫⲏⲧ ⲉⲡϭⲓⲥⲓ ⲡⲉ ⲡⲓⲑⲉⲃⲓⲟⲛϩⲏⲧ

<!---
Apophthegmata Patrum Sahidic 129
--->

- ⲁϥϫⲟⲥ ⲛϫⲉ ⲟⲩϧⲉⲗⲗⲟ ϫⲉ ⲙⲡⲉⲣⲭⲁ ⲡⲉⲕϩⲏⲧ ⲉⲥⲁϫⲓ ⲛⲥⲁ ⲡⲉⲕⲥⲟⲛ·ⲉⲕϫⲱ ⲙⲙⲟⲥ ϫⲉ ϩⲱⲥ ϯⲛⲏⲫⲉ ⲉϩⲟⲧⲉ ⲉⲣⲟϥ·ⲟⲩⲟϩ ⲟⲛ ϫⲉ ϯⲁⲥⲕⲉⲓ ⲉϩⲟⲧⲉ ⲉⲣⲟϥ·ⲟⲩⲟϩ ϫⲉ ϯⲛⲟⲉⲓ ⲡⲁⲣⲁⲣⲟϥ·
ⲁⲗⲗⲁ ϩⲩⲡⲟⲧⲁⲥⲥⲉ ⲛϯⲯⲩⲭⲏ ⲛⲑⲙⲉⲧϩⲏⲕⲓ· ⲛⲧⲉⲕϫⲫⲟ ⲛⲁⲕ ⲛⲧⲁⲅⲁⲡⲏ ⲁϭⲛⲉ ϩⲩⲡⲟⲕⲣⲓⲛⲓ·ϫⲉ ⲛⲛⲉⲕⲃⲱⲗⲉⲃⲟⲗ ⲙⲡϣⲟⲩϣⲟⲩ ⲛⲧⲉⲕⲯⲩⲭ


<!---
Apophthegmata Patrum Sahidic 130
--->

- ⲁϥϫⲟⲥ ⲛⲓⲟⲩϧⲉⲗⲗⲟ·ϫⲉ ⲡⲉⲧⲟⲩⲧⲁⲓⲟ ⲙⲙⲟϥ ⲡⲁⲣⲁⲡⲉϥⲙⲡϣⲁ·ⲉϥϣⲟⲩϣⲟⲩ ⲙⲙⲟϥ ⲉϫⲱϥ ϣⲁϥϯⲟⲥⲓ ⲧⲱⲛⲟⲩ

<!---
Apophthegmata Patrum Sahidic 133
--->

- ⲡⲉϫⲉ ⲡϧⲉⲗⲗⲟ ϫⲉ ⲉⲛⲟⲩⲉϣ ⲡⲕⲁⲣⲱϥ·ⲡⲉϥⲥⲙⲟⲧ ⲣⲱϣⲉⲓ ⲡⲉⲧϩⲓⲧⲟⲩⲱⲛ


<!---
Apophthegmata Patrum Sahidic 150
--->
- ⲁⲕϣⲁⲛ ϫⲉⲙⲙⲟⲙ ⲉⲧⲱⲟⲩⲛ ⲉⲩⲥⲱϣ ⲙⲙⲟⲕ ⲟⲩⲛⲟϫ ⲛϩⲱⲃ ⲡⲉ ⲫⲁⲓ ⲡⲁⲣⲁ ⲛⲓⲁⲣⲉⲧⲏ ⲧⲏⲣⲟⲩ.

<!---
Apophthegmata Patrum Sahidic 172
--->

- ⲁⲩϭⲱⲗⲡ ⲉⲃⲟⲗ ⲛⲁⲡⲁ ⲁⲛⲧⲱⲛⲓⲟⲥ ϩⲓ ⲡϣⲁϥⲉ·ϫⲉ ⲟⲩⲟⲛ ⲟⲩⲁⲓ ⲉϥⲓⲛⲓ ⲙⲙⲟⲕ ϧⲉⲛ ⲧⲡⲟⲗⲓⲥ·ⲉⲟⲩⲥⲏⲓⲛⲓ ⲡⲉ ϧⲉⲛ ⲧⲉϥⲧⲉⲭⲛⲓ·ⲉϥϯⲙⲡⲉϥϩⲟⲩⲟ ⲛⲛⲏⲉⲧϣⲁⲧ. ⲟⲩⲟϩ ϣⲁϥⲉⲣ ⲡⲉϩⲟⲟⲩ ⲧⲏⲣϥ ⲉϥⲉⲣϩⲱⲃ

<!---
Apophthegmata Patrum Sahidic 012
--->

- ⲁϥϫⲟⲥ ⲟⲛ ϫⲉ ⲫⲏⲉⲧⲁⲙⲟⲛⲓ ⲁⲛ ⲙⲡⲉϥⲗⲁⲥ.ⲙⲁⲗⲓⲥⲧⲁ ⲙⲫⲛⲁⲩ ⲙⲡϫⲱⲛⲧ ⲙⲡⲉϥⲉⲣϭⲟⲓⲥ ⲛϩⲗⲓ ⲙⲡⲁⲑⲟⲥ

<!---
Apophthegmata Patrum Sahidic 013
--->

- ⲁϥϫⲟⲥ ⲟⲛ ϫⲉ ⲙⲡⲉⲣⲧⲁⲟⲩⲉ ϩⲗⲓ ⲛⲥⲁϫⲓ ⲉϥϩⲱⲟⲩ ⲉⲃⲟⲗϧⲉⲛ ⲣⲱⲕ.ⲑⲃⲱ ⲛⲁⲗⲟⲗⲓ ⲅⲁⲣ ⲙⲡⲁⲥⲧⲁⲟⲩⲉ ϣⲟⲛϯ ⲉⲃⲟⲗ

<!---
Apophthegmata Patrum Sahidic 015
--->

- ⲁϥϫⲟⲥ ⲟⲛ ϫⲉ ⲉⲣⲉ ⲡⲉⲧⲕⲁⲧⲁⲗⲁⲗⲉⲓ ⲙⲡⲉϥⲥⲟⲛ ϣⲁϥⲧⲁⲕⲟ ⲅⲁⲣ ⲛϯⲯⲩⲭⲏ ⲙⲫⲏⲉⲧⲥⲱⲧⲙ.ⲟⲩⲟϩ ⲧⲉϥⲕⲉⲟⲩⲏⲓ ⲙⲙⲓⲛ ⲙⲙⲟϥ

- ⲁϥϫⲟⲥ ⲛ̀ϫⲉ ⲁⲡⲁ ⲓⲥⲁⲁⲕ ϫⲉ ⲛⲉⲛⲓⲟϯ ⲛⲉⲙ ⲁⲡⲁ ⲡⲁⲙⲃⲱ ⲛⲁⲩⲉⲣⲫⲟⲣⲓⲛ ⲛ̀ϩⲁⲛϣⲑⲏⲛ ⲙ̀ⲫⲉⲗϫⲓ ⲉⲩϧⲉⲛ ⲛⲓⲧⲱⲓⲥ ⲛⲉⲙ ϩⲁⲛϣⲑⲏⲛ ⲙ̀ⲃⲉⲛⲓ.
ⲛ̀ⲑⲱⲧⲉⲛ ⲇⲉ ϯⲛⲟⲩ ⲧⲉⲧⲉⲛⲉⲣⲫⲟⲣⲓⲛ ⲛ̀ϩⲁⲛϣⲑⲏⲛ ⲉⲩⲧⲁⲟⲩⲓⲏⲟⲩⲧ ⲙⲁϣⲉⲛⲱⲧⲉⲛ ⲙ̀ⲡⲁⲓⲙⲁ ⲁⲧⲉⲧⲉⲛⲧⲁⲕⲟϥ

- ⲉⲩϣⲉⲛⲱⲟⲩ ⲇⲉ ⲉⲡⲱⲥϧ ⲡⲉϫⲁϥ ⲛⲱⲟⲩ ϫⲉ ⲛ̀ϯⲛⲁⲃⲱⲕ ⲁⲛ ⲉⲕⲟⲧⲧ ⲉϯⲉⲛⲧⲟⲗⲏ ⲛⲏⲉⲧⲉⲛ ⲛ̀ⲧⲉⲧⲉⲛⲁⲣⲉϩ ⲅⲁⲣ ⲁⲛ

- ⲁⲟⲩⲁⲓ ⲛ̀ⲛⲓⲥⲛⲏⲟⲩ ϣⲉⲛ ⲁⲡⲁ ⲡⲁⲥⲧⲁⲙⲱⲛ ϫⲉ ⲟⲩ ⲡⲉϯⲛⲁⲁⲓϥ ϫⲉ ⲥⲉⲧⲗⲓⲃⲓ ⲙ̀ⲙⲟⲓ ⲉⲓϯ ⲙ̀ⲡⲁϩⲱⲃ ⲛ̀ϫⲓϫ ⲉⲃⲟⲗ. ⲁϥⲉⲣⲟⲩⲱ ⲛ̀ϫⲉ ⲡϧⲉⲗⲗⲟ ⲡⲉϫⲁϥ ⲛⲁϥ ϫⲉ ⲡⲕⲉ ⲁⲡⲁ ϫⲓϫⲱⲓ ⲛⲉⲙ ⲡⲕⲉⲥⲉⲡⲓ ϣⲁⲩϯ ⲡⲟⲩϩⲱⲃ ⲛ̀ϫⲓϫ ⲉⲃⲟⲗ ⲫⲁⲓ ⲛⲉ ⲟⲩⲟⲥⲓ ⲁⲛ ⲡⲉ. ⲁⲕϣⲁⲛⲛⲟⲩ ⲇⲉ ⲉϯⲁϫⲓ ⲧϯⲙⲏ ⲛ̀ⲟⲩⲥⲟⲡ ⲛ̀ⲟⲩⲱⲧ ⲛ̀ⲧⲉ ⲡⲉⲓⲇⲟⲥ. ⲁⲕϣⲁⲛⲟⲩⲱϣ ⲇⲉ ⲉⲭⲁ ⲟⲩⲕⲟⲩϫⲓ ⲉⲃⲟⲗϧⲉⲛ ⲥⲟⲩⲉⲛϥ ⲛ̀ⲑⲟⲕ ⲉⲧⲑⲱϣ. ⲑⲁⲓ ⲧⲉ ⲧϧⲉ ⲉⲧⲉⲭⲛⲁϭⲓⲙⲧⲟⲛ. ⲡⲉϫⲉ ⲡⲥⲟⲛ ⲛⲁϥ ϫⲉ ⲉϣⲱⲡ ⲟⲩⲟⲛϯ ⲧⲁⲭⲣⲓⲁ ⲙ̀ⲙⲁⲩ ⲭⲟⲩⲱϣ ⲉϣⲧⲉⲙⲉⲑⲣⲓϥⲓⲣⲱⲟⲩϣ ϧⲁ ϩⲱⲃ ⲛ̀ϫⲓϫ. ⲁϥⲉⲣⲟⲩⲱ ⲛⲁϥ ⲛ̀ϫⲉ ⲡϧⲉⲗⲗⲟ ϫⲉ ⲕⲁⲛ ⲟⲩⲟⲛⲧⲉⲕ ϩⲱⲃ ⲛⲓⲃⲉⲛ ⲙ̀ⲡⲉⲣⲭⲁ ⲡϩⲱⲃ ⲛ̀ϫⲓϫ ⲉⲃⲟⲗ ⲫⲏⲉⲧⲉ ⲟⲩⲟⲛ ϣϫⲟⲙ ⲙ̀ⲙⲟⲕ ⲉⲁⲓϥ ⲁⲣⲓⲧϥ _ ⲙⲱⲛⲟⲛ ϧⲉⲛ ⲟⲩϣⲑⲟⲣⲧⲉⲣ ⲁⲛ

- ⲁⲩϫⲟⲥ ⲛ̀ϫⲉ ⲁⲡⲁ ⲃⲉⲛⲓⲁⲙⲓⲛ ⲛⲉⲙ ⲛⲉϥⲙⲁⲑⲏⲧⲏⲥ ϫⲉ ⲙⲟϣⲓ ϧⲉⲛ ⲧϧⲉ ⲛ̀ϯⲅⲛⲱⲥⲓⲥ ⲟⲩⲟϩ ⲱⲡ ⲛ̀ⲥⲁ ⲛⲓⲙⲓⲗⲓⲟⲛ ⲟⲩⲟϩ ⲛ̀ⲛⲉⲧⲉⲛⲛⲁⲥⲱϧⲉⲙ ⲁⲛ

- ⲁⲥϫⲟⲥ ⲟⲛ ϫⲉ ⲁⲕϩⲓⲧⲟⲧⲕ ⲉⲉⲣ ⲡⲓⲡⲉⲑⲛⲁⲛⲉϥ ⲙ̀ⲡⲉⲣⲓ̀ ⲉⲫⲁϩⲟⲩ

- ⲁϥϫⲟⲥ ⲛ̀ϫⲉ ⲁⲡⲁ ϩⲩⲡⲉⲣⲉⲭⲓⲟⲥ ϫⲉ ⲡϩⲩⲙⲛⲟⲥ ⲙ̀ⲡⲛⲉⲩⲙⲁⲧⲓⲕⲟⲛ ⲛⲉⲙ ϯⲙⲉⲗⲉⲧⲏ ⲉⲑⲙⲏⲛ ⲉⲃⲟⲗ ϣⲁⲩϫⲟϫϥ ⲛ̀ⲛⲓⲡⲟⲗⲏⲙⲟⲥ ⲉⲑⲛⲏⲟⲩ ⲉϫⲱⲛ

- ⲁϥϫⲟⲥ ⲟⲛ ϫⲉ ⲥϣⲉ ⲉⲣⲟⲛ ⲉⲑⲣⲉⲛϧⲱⲕ ⲙ̀ⲙⲁⲩⲁⲧⲉⲛ ϧⲁⲧϩⲏ ⲙ̀ⲡⲉⲓⲣⲁⲥⲙⲟⲥ. ⲥⲉⲛⲏⲟⲩ ⲅⲁⲣ ⲟⲩⲟϩ ⲁⲩϣⲁⲛⲓ̀ ϫⲉⲙⲧⲉⲛ ⲉⲛⲣⲏⲥ ⲧⲉⲛⲛⲁϭⲓⲱⲟⲩ

