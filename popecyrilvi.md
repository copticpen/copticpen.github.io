ⲇⲟⲝⲟⲗⲟⲅⲓⲁ ⲏⲭⲟⲥ ⲃⲁⲧⲟⲥ ⲉⲑⲃⲉ ⲡⲁⲡⲁ ⲁⲃⲃⲁ ⲕⲩⲣⲓⲗⲗⲟⲥ ⲡⲓⲙⲁϩⲋ̄

ⲫⲏⲉⲑⲟⲩⲱϣ ⲉⲉⲣϩⲟⲩⲓⲧ \
ⲉϥⲉⲉⲣϧⲁⲉ ⲉⲟⲩⲟⲛ ⲛⲓⲃⲉⲛ \
ⲛⲉⲙⲇⲓⲁⲕⲱⲛ ⲛ̀ⲟⲩⲟⲛ ⲛⲓⲃⲉⲛ \
ⲕⲁⲧⲁ ⲡⲱⲛϧ ⲙ̀ⲡⲓⲗⲟⲅⲟⲥ \
\
ϧⲉⲛⲡϣⲁϥⲉ ⲛ̀ϣⲓϩⲏⲧ \
ⲡⲓⲙⲁ ⲛ̀ϯⲡⲣⲉⲥⲃⲓⲁ \
ⲁϥϫⲫⲟ ⲛ̀ϫⲉ ⲡⲓⲃⲏⲃ \ 
̀̀̀̀ⲛⲟⲩⲁⲛⲁⲭⲱⲣⲓⲧⲏⲥ \
\
ⲁϥⲉⲣⲡⲣⲟⲥⲉⲩⲭⲉⲥⲑⲉ \
ϧⲉⲛ ⲡⲓⲃⲏⲃ ⲛ̀ⲥⲏⲟⲩ ⲛⲓⲃⲉⲛ \
ⲟⲩⲟϩ ⲙ̀ⲡⲉϥⲉⲣⲁⲛⲕⲁⲕⲓⲛ \
ⲉϥⲙⲏⲛ ϧⲉⲛⲟⲩϣⲉⲡϩⲙⲟⲧ \
\
ⲉⲧⲁϥⲉⲣⲟⲩⲱⲓⲛⲓ ⲙ̀ⲙⲁⲩ \
ⲁϥⲫⲱⲧ ⲉⲃⲟⲗϩⲁⲡⲱⲟⲩ \
ϣⲁ ⲃⲁⲃⲩⲗⲱⲛ ⲛ̀ⲭⲏⲙⲓ \
ϧⲉⲛⲟⲩⲁⲛⲁⲙⲟⲙⲩⲗⲟⲥ \
\
ⲁⲩⲧⲁⲩⲟϥ ϩⲓ ⲡⲓⲑⲣⲟⲛⲟⲥ \
̀ⲙⲡⲓⲉⲩⲁⲅⲅⲉⲗⲓⲥⲧⲏⲥ \
ⲡⲓⲙⲟⲩⲓ ⲛ̀ϩⲩⲙⲉⲣⲟⲥ \
ⲙⲁⲣⲕⲟⲥ ⲡⲓⲁⲡⲟⲥⲧⲟⲗⲟⲥ \
\
ⲁⲫⲣⲱⲙⲓ ⲛ̀ⲧⲉ ⲡⲓϣⲗⲏⲗ \
ⲧⲁⲩⲉ ⲡⲓⲡⲁⲧⲣⲓⲁⲣⲭⲏⲥ \
ⲉⲡⲓⲃⲉⲧⲁⲕⲣⲓⲥⲧⲓⲁⲛ \
̀ⲛⲧⲉⲩⲁϩⲓⲇⲟ ⲉⲧϣⲏϣ \
\
ϯⲙⲉⲧⲁⲩⲧⲟⲕⲉⲫⲁⲗⲟⲥ \
ⲁⲥⲭⲁ ⲛⲓⲉⲑⲁⲩϣ ⲉⲃⲟⲗ \
ϩⲓⲧⲉⲛ ⲡⲓⲡⲁⲧⲣⲓⲁⲣⲭⲏⲥ \
ⲁⲃⲟⲩⲛⲉ ⲃⲁⲥⲓⲗⲓⲟⲥ \
\
ⲭⲁⲓⲣⲉ ϯⲙⲉⲧϩⲏⲧ ⲛ̀ⲟⲩⲱⲧ \
ⲉⲧⲁⲥⲣⲱⲧ ϩⲓ ⲛⲓⲥⲫⲟⲧⲟⲩ \
̀ⲙⲫⲓⲁⲣⲟ ⲛ̀ⲁⲃⲁⲓ \
ⲫⲏⲉⲧⲧⲥⲟ ⲛ̀ⲭⲏⲙⲓ ⲟⲛ \
\
ⲁϥⲓ̀ⲛⲓ ⲛ̀ⲛⲓⲗⲉⲓⲯⲁⲛⲟⲛ \
̀ⲙⲡⲓⲑⲉⲟⲡⲧⲏⲥ ⲙⲁⲣⲕⲟⲥ \
ⲡⲁⲗⲓⲛ ⲟⲛ ⲁϥϩⲓⲥⲉⲛϯ \
̀ⲛⲟⲩⲙⲁⲙⲡⲁⲧⲣⲓⲁⲣⲭⲏⲥ \
\
ⲧⲱⲃϩ ⲙ̀ⲡ⳪̅ ⲉϩⲣⲏⲓ ⲉϫⲱⲛ \
ⲡⲁⲡⲁ ⲕⲩⲣⲓⲗⲗⲟⲥ ⲡⲓⲙⲁϩⲥⲟⲟⲩ \
ⲛⲁϩⲣⲉⲛ ⲡⲉⲛ⳪̅ ⲓⲏ̅ⲥ̅ ⲡⲭ̅ⲥ̅ \
̀ⲛⲧⲉϥⲭⲁ ⲛⲉⲛⲛⲟⲃⲓ ⲛⲁⲛ ⲉⲃⲟⲗ 
