# ⲛⲁⲃⲓⲗ ⲙⲓⲭⲁⲏⲗ ⲙⲁⲣⲕⲟⲥ

ⲁⲙⲟⲩ ϣⲁⲣⲟⲛ ⲱ ⲡⲓϩⲓⲥⲧⲟⲣⲓⲟⲅⲣⲁⲫⲟⲥ ⲛ̀ⲧⲉⲕⲉⲣⲓⲥⲧⲟⲣⲓⲛ ⲛⲁⲛ ⲙⲫⲃⲓⲟⲥ ⲉⲧⲧⲁⲓⲏⲟⲩⲧ ⲛⲧⲉ ⲡⲉⲧϫⲏⲕ ⲉⲃⲟⲗϧⲉⲛ ⲁⲣⲉⲧⲏ ⲛⲓⲃⲉⲛ ⲛⲁⲃⲓⲗ ⲙⲓⲭⲁⲏⲗ ⲙⲁⲣⲕⲟⲥ ⲡⲓⲣⲉϥϯⲥⲃⲱ ⲛⲧⲉ ϯⲁⲥⲡⲓ ⲛ̀ⲣⲉⲙⲛ̀ⲭⲏⲙⲓ ϧⲉⲛ ⲛⲓⲕⲉⲗⲗⲉⲅⲓⲟ ⲛⲕⲗⲏⲣⲓⲕⲟⲥ ⲛ̀ⲑⲉⲟⲗⲟⲩⲅⲓⲕⲟⲥ ⲛ̀ⲣⲉⲙⲛ̀ⲭⲏⲙⲓ ⲛ̀ⲟⲑⲣⲟⲇⲟⲝⲟⲥ ⲛⲉⲙ ⲛⲓⲙⲁⲛϯⲥⲃⲱ ⲛ̀ⲑⲉⲟⲗⲟⲅⲓⲕⲟⲛ ⲉⲧⲁϥⲙⲁϯ ⲉϯⲙⲉⲑⲛⲏⲃ ⲛⲉⲙ ϯⲇⲓⲡⲗⲱⲙⲁ ϧⲉⲛ ϯⲁⲥⲡⲓ ⲛ̀ⲣⲉⲙⲛ̀ⲭⲏⲙⲓ ⲁϥⲧⲁⲓϥ ⲛ̀ϫⲉ ⲡⲓⲙⲁⲛⲥⲱⲟⲩϩ ⲉⲧϭⲟⲥⲓ ⲛ̀ⲧⲉ ⲛⲓⲥⲃⲱⲟⲩⲓ ⲛ̀ⲣⲉⲙⲛ̀ⲭⲏⲙⲓ

ⲓⲥ ⲟⲩⲙⲏϣ ⲅⲁⲣ ⲛⲉϩⲟⲟⲩ ϯϧⲟⲥⲓ ⲟⲩⲟϩ ϯϣⲑⲉⲣⲧⲱⲣ ⲉⲓⲉⲣϩⲟϯ ⲉϯⲙⲡⲁⲟⲩⲟⲓ ⲉϧⲟⲩⲛ ⲉⲛⲓϩⲃⲏⲟⲩⲓ ⲛⲧⲉ ⲡⲁⲥⲁϧ ⲛⲁⲃⲓⲗ ⲙⲏⲭⲁⲏⲗ ⲙⲁⲣⲕⲟⲥ ⲁⲗⲗⲁ ϯϯϩⲟ ⲉⲣⲱⲧⲉⲛ ⲛⲁⲙⲉⲛⲣⲁϯ ⲛⲉⲙ ⲛⲁⲥⲛⲏⲟⲩ ⲛ̀ⲧⲉ ⲡⲓⲥⲁϫⲓ ϩⲓⲛⲁ ⲉⲑⲣⲉⲧⲉⲛϯⲧⲟⲧⲉⲛ ⲛⲉⲙⲏⲓ ϧⲁⲓ ⲧⲁⲓⲛⲓϣϯ ⲛⲁⲣⲭⲏ ⲙⲏⲡⲟⲧⲉ ⲛⲧⲁϩⲓⲧⲟⲧ ⲉⲡⲁⲓⲛⲓϣϯ ⲙⲡⲉⲗⲁⲅⲟⲥ ⲫⲏⲉⲧⲉ ⲙⲙⲟⲛ ⲁⲩⲣⲏϫϥ ⲛⲧⲁϥ ⲟⲩⲟϩ ⲙⲙⲟⲛ ϣϫⲟⲙ ⲙⲙⲟⲓ ⲉⲥⲱⲕ ⲛⲧⲁⲕⲟⲩϫⲓ ⲛⲕⲩⲃⲱⲧⲟⲥ ⲉⲡⲓⲭⲣⲟ ϫⲉ ⲟⲩⲏⲓ ⲧⲉⲧⲉⲛⲥⲱⲟⲩⲛ ⲛⲧⲁⲙⲉⲧϩⲏⲕⲓ ⲧⲏⲣⲟⲩ ⲟⲩⲟϩ ϫⲉ ⲙⲙⲟⲛⲧⲏⲓ ⲛϩⲗⲓ ϧⲉⲛ ⲧⲁⲙⲉⲧⲓⲉⲃϣⲱⲧ ϩⲓⲛⲁ ⲛⲧⲁⲱⲃⲧ ⲛⲟⲩⲛⲓϣϯ ⲛⲕⲩⲃⲱⲧⲟⲥ ⲉⲟⲩⲟⲛ ϣϫⲟⲙ ⲙⲙⲟ ⲉⲉⲣϫⲓⲛⲓⲟⲣ ϧⲉⲛ ⲫⲓⲟⲙ ⲉⲙⲁϣⲱ ⲟⲩⲟϩ ⲛⲧⲉⲥϥⲁⲓ ϧⲁ ⲧϧⲣⲉϣⲓ ⲛⲛⲓⲑⲏⲟⲩ ⲁⲗⲗⲁ ⲟⲩⲕⲟⲩϫⲓ ⲡⲣ ⲡⲓⲁⲃⲓⲛ ⲟⲩⲟϩ ⲟⲩⲕⲟⲩϫⲓ ⲡⲉ ϯⲕⲩⲃⲱⲧⲟⲥ ⲟⲩⲟⲛ ⲉⲧⲉ ⲛⲧⲏⲓ ϯⲉⲣϩⲟϯ ⲙⲏⲡⲟⲧⲉ ⲛⲧⲁⲓ ⲉⲃⲟⲗϧⲉⲛ ⲧⲁⲓⲗⲩⲙⲏⲛ ⲉⲧⲉ ⲙⲙⲟⲛ ⲗⲩⲙⲏⲛ ⲛⲧⲁⲥ ϣⲁ ⲕⲉⲗⲩⲙⲏⲛ ⲉⲥϣⲑⲟⲣⲧⲉⲣ ⲛⲧⲉ ⲛⲓⲑⲏⲟⲩ ⲧⲱⲟⲩⲛ ⲉϫⲱⲓ ⲟⲩⲟϩ ⲛⲧⲉ ⲛⲓϩⲱⲓⲙⲓ ⲛⲉⲙ ⲛⲓϫⲟⲗ ϩⲓ ⲧⲉⲑⲁⲗⲁⲥⲥⲁ ⲛϯⲥⲟⲩⲛ ⲛⲛⲏⲃⲓ ⲁⲛ ϫⲉ ϩⲓⲛ ⲛⲧⲁⲛⲟϩⲉⲙ ⲛⲧⲁⲯⲩⲭⲏ ⲙⲙⲁⲩⲁⲧⲥ ⲉⲡⲓⲭⲣⲟ ⲉⲑⲃⲉ ⲫⲁⲓ ϯⲉⲣϩⲟϯ ⲙⲏⲡⲱⲥ ⲛⲧⲁϩⲓⲟⲩⲓ ⲛⲧⲁⲯⲩⲭⲏ ⲟⲩⲟϩ ϯⲉⲙⲓ ϫⲉ ⲧⲁⲕⲩⲃⲱⲧⲟⲥ ϫⲱϫⲉⲃ ⲟⲩⲟϩ ⲧⲁⲓⲉⲃϣⲱⲧ ⲟⲩⲕⲟⲩϫⲓ ⲡⲉ ⲟⲩⲟϩ ϯⲉⲙⲓ ⲁⲛⲟⲕ ⲛⲛⲏⲃⲓ ⲁⲛ ⲙⲏⲡⲟⲧⲉ ⲛⲧⲁϩⲓⲧⲟⲧ ⲉⲑⲁⲗⲁⲥⲥⲁ ⲛⲧⲁϣⲧⲉⲙⲧⲁⲥⲑⲟⲓ ϧⲉⲛ ⲟⲩϩⲓⲣⲏⲛⲏ

ⲟⲩⲟϩ ⲁⲛⲟⲕ ⲁⲓϣⲁⲛϥⲁⲓ ϧⲁ ⲛⲓϧⲓⲥⲓ ⲛⲧⲉ ⲫⲓⲟⲙ ⲛⲉⲙ ⲛⲓϩⲱⲓⲙⲓ  ⲛϯⲛⲁϣϥⲁⲓ ⲁⲛ ϧⲁ ⲟⲩϣⲫⲓⲧ ⲛⲧⲉ ⲫⲏⲉⲑⲛⲁϯϣⲱϣ ⲛⲏⲟ ⲛⲥⲉϫⲟⲥ ϫⲉ ⲱ ⲡⲓⲁⲧⲉⲙⲓ ⲛⲣⲱⲙⲓ ⲛⲓⲙ ⲡⲉ ⲫⲏⲉⲧⲁⲫⲉⲣⲁⲛⲁⲅⲕⲁⲍⲓⲛ ⲙⲙⲟⲕ ⲉⲑⲣⲉⲕⲓⲣⲓ ⲥⲁⲡϣⲱⲓ ⲛⲧⲉⲕϫⲟⲙ ⲓⲥϫⲉ ⲕⲉⲙⲓ ϫⲉ ⲕⲟⲓ ⲛϩⲏⲕⲓ ⲟⲩⲟϩ ⲙⲙⲟⲛ ϩⲗⲓ ⲛⲧⲟⲧⲕ ⲙⲡⲉⲣⲓⲣⲓ ⲥⲁⲡϣⲱⲓ ⲛⲧⲉⲕϫⲟⲙ ⲁⲗⲗⲁ ϩⲁⲛⲙⲏ ⲛⲉ ⲛⲓϣⲱⲧ ⲡⲱⲥ ⲙⲡⲉⲕϯⲛⲱⲟⲩ ⲛⲧⲉⲕⲕⲟⲩϫⲓ ⲙⲡⲉⲕⲓⲉⲃϣⲱⲧ ⲉⲑⲣⲟⲩⲉⲣϣⲱⲧ ⲛϧⲏⲧⲥ ϩⲓⲛⲁ ⲛⲧⲉⲕϭⲓ ⲙⲡⲓϫⲫⲟ ⲛⲉⲙ ϯⲙⲉⲧⲓⲉⲃϣⲱⲧ ⲛⲉⲙ ϯⲕⲩⲃⲱⲧⲟⲥ ⲛⲉⲙ ⲡⲉⲧⲉⲛⲧⲁⲕ ⲟⲩⲛ ϧⲉⲛ ⲟⲩϩⲓⲣⲏⲛⲏ ⲉϣⲱⲡ ⲕⲉⲙⲓ ⲛⲛⲏⲃⲓ ⲁⲛ

ⲁⲛⲟⲕ ⲇⲉ ϯⲛⲁⲧⲁⲙⲱⲧⲉⲛ ⲱ ⲛⲁⲥⲛⲏⲟⲩ ϫⲉ ⲁϣ ⲧⲉ ϯⲕⲩⲃⲱⲧⲟⲥ ⲓⲉ ⲟⲩ ⲡⲉ ⲡⲓⲁⲃⲓⲛ ϯⲕⲩⲃⲱⲧⲟⲥ ⲓⲉ ⲟⲩ ⲡⲉ ⲡⲓⲁⲃⲓⲛ ϯⲕⲓⲃⲱⲧⲟⲥ ⲇⲉ ⲧⲁⲥⲁⲣⲝ ⲡⲓⲁⲃⲓⲛ ⲇⲉ ⲡⲉ ⲡⲁϩⲏⲧ ⲫⲁⲓ ⲉⲧⲉ ⲙⲙⲟⲛ ⲉⲙⲓ ⲛϧⲏⲧϥ ⲟⲩⲇⲉ ⲛⲏⲃⲓ ⲉⲡϣⲱⲓ ⲟⲩⲟϩ ⲡⲓⲛⲏⲃⲓ ⲉϯⲥⲱⲟⲩⲛ ⲙⲙⲟϥ ⲁⲛ ⲛⲁⲓ ⲛⲉ ⲛⲓⲅⲣⲁⲫⲏ ⲉⲧⲉ ⲙⲡⲓⲥⲟⲩⲟⲛⲟⲩ ⲉⲑⲃⲉ ⲫⲁⲓ ⲛⲑⲱⲧⲉⲛ ⲧⲉⲧⲉⲛⲥⲁϫⲓ ⲛⲉⲙⲏⲓ ⲙⲫⲟⲟⲩ ϩⲓⲛⲁ ⲉⲑⲣⲓⲉⲣⲥⲁⲡϣⲱⲓ  ⲛⲧⲁϫⲟⲙ ⲉⲡⲉϥⲧⲁⲓⲟ

ⲁⲥϣⲱⲡⲓ ⲇⲉ ϧⲉⲛ ⲑⲙⲉⲧⲉⲝⲟⲩⲥⲓⲁ ⲛⲧⲉ ⲙⲟⲩⲃⲁⲣⲁⲕ ⲛⲉⲙ ϧⲉⲛ ϯⲙⲉⲧⲟⲩⲏⲃ ⲛⲧⲉ ⲡⲁⲡⲁ ⲁⲃⲃⲁ ϣⲉⲛⲟⲩⲧⲉ ⲡⲓⲙⲁϩϣⲟⲙⲧ ⲁϥⲉⲣϩⲧⲥ ⲛⲧⲉϥϯⲥⲃⲱ ⲉϯⲙⲉⲧⲣⲉⲙⲛⲭⲏⲙⲓ ⲛϫⲉ ⲡⲉⲛⲥⲁϧ ϧⲉⲛ ⲡⲥⲱⲟⲩϩ ⲉⲧϭⲟⲥⲓ ⲛⲧⲉ ⲛⲓⲥⲃⲱⲟⲩⲓ ⲛⲣⲉⲙⲛⲭⲏⲙⲓ ⲕⲉ ⲡⲁⲗⲓⲛ ⲟⲛ ⲁϥϯⲥⲃⲱ ϧⲉⲛ ϩⲁⲛⲙⲏϣ ⲛⲉⲕⲕⲗⲏⲥⲓⲁ ⲁⲡⲉϥⲣⲁⲛ ⲉⲣⲭⲱⲓⲧ ϧⲉⲛ ⲧⲭⲱⲣⲁ ⲛⲭⲏⲙⲓ ⲟⲩⲟϩ ⲁⲛⲓⲙⲟⲛⲁⲭⲟⲥ ⲛⲧⲉ ⲡϣⲁϥⲉ ⲛϣⲓϩⲏⲧ ⲧⲱⲃϩ ⲛⲧⲉϥⲃⲟⲏⲑⲓⲁ ϫⲉ ϩⲓⲛⲁ ⲛⲧⲉϥⲱϣ ⲟⲩⲟϩ ⲥⲱⲟⲩⲧⲉⲛ ⲛⲛⲓⲯⲁⲗⲓ ⲛⲉⲙ ⲛⲓⲇⲟⲝⲟⲗⲟⲅⲓⲁ ⲙⲃⲉⲣⲓ ⲉⲧⲁⲩⲥϧⲏⲧⲟⲩ

ⲁⲙⲱⲓⲛⲓ ϣⲁⲣⲟⲓ ϫⲉ ϩⲓⲛⲁ ⲛⲧⲁϫⲟⲥ ⲛⲱⲧⲉⲛ ⲡⲱⲥ ⲁϥϯⲥⲃⲱ ⲉⲧⲉⲛⲁⲥⲡⲓ ⲉⲧⲁϥϣⲉ ⲉϧⲟⲩⲛ ⲛϫⲉ ⲡⲓⲥⲏⲓⲛⲓ ⲛ̀ⲛⲓⲧⲉⲃⲛⲱⲟⲩⲓ ⲛⲁⲃⲓⲗ ⲙⲓⲭⲁⲏⲗ ⲙⲁⲣⲕⲟⲥ ⲉⲡⲓⲧⲱⲧⲉⲣ ϧⲉⲛ ⲡⲥⲱⲟⲩϩ ⲉⲧϭⲟⲥⲓ ⲛⲧⲉ ⲛⲓⲥⲃⲱⲟⲩⲓ ⲇⲉ ⲁⲟⲩϫⲟⲩϣⲧ ⲉⲃⲟⲗ ϧⲁⲣⲟϥ ⲁϥⲥⲁϫⲓ ϧⲉⲛ ⲟⲩⲙⲟⲑⲛⲉⲥ ⲛ̀ϯⲁⲥⲡⲓ ⲛ̀ⲣⲉⲙⲛ̀ⲭⲏⲙⲓ ⲁϥⲥⲁϫⲓ ϧⲉⲛ ⲟⲩⲥⲱⲟⲩⲧⲉⲛ ⲁϥⲥⲁϫⲓ ϧⲉⲛ ⲟⲩϫⲟⲙ ⲟⲩⲟϩ ⲁϥⲑⲣⲉ ⲙⲁⲑⲏⲧⲏⲥ ⲛⲓⲃⲉⲛ ϭⲱⲛⲧ ⲉⲥⲁϫⲓ ⲙⲉⲛⲉⲛⲥⲁ ⲡⲓⲱϣ ⲁϥⲓ ϩⲁⲣⲟϥ ⲛ̀ϫⲉ ⲟⲩⲙⲁⲑⲏⲧⲏⲥ ⲁϥϯⲛⲁϥ ⲛⲟⲩⲯⲁⲗⲓ ⲙ̀ⲃⲉⲣⲓ ⲙⲁⲣⲕⲟⲥ ⲇⲉ ⲁϥⲟϣⲥ ⲟⲩⲟϩ ⲁϥⲥⲉⲙⲛⲓ ⲛⲛⲓϣⲱϥⲧ ⲛⲉⲙ ⲛⲓϣⲱϥⲧ ⲛ̀ⲧⲉ ϯⲉⲣⲙⲏⲛⲓⲁ. ⲁϥⲧⲱⲃϩ ⲛϫⲉ ⲡⲓⲙⲑⲏⲧⲏⲥ ⲛ̀ⲧⲉϥϭⲓⲥⲃⲱ ⲉⲥⲁϫⲓ ϧⲉⲛ ⲟⲩⲙⲟⲑⲛⲉⲥ ⲟⲩⲟϩ ⲁϥϯⲙⲁϯ ⲅⲁⲣ ⲛϫⲉ ⲙⲁⲣⲕⲟⲥ ϫⲉ ϩⲓⲛⲁ ⲛⲧⲉ ⲡⲓⲙⲁⲑⲏⲧⲏⲥ ⲙⲟⲩϯ ⲉⲣⲟϥ ⲛ̀ⲉϫⲱⲣϩ ⲛⲓⲃⲉⲛ ϧⲁⲧⲉⲛ ⲧⲫⲁϣⲓ ⲙⲡⲓⲉϫⲱⲣϩ ϩⲓⲧⲉⲛ ⲡⲓⲧⲏⲗⲉⲫⲱⲛⲟⲥ. ⲕⲁⲧⲁ ⲕⲟⲩϫⲓ ⲕⲟⲩϫⲓ ⲡⲓⲙⲁⲑⲏⲧⲏⲥ ⲉⲧⲉ ⲙ̀ⲡⲉϥϣⲥⲁϫⲓ ⲛ̀ⲟⲩⲗⲉⲝⲓⲥ ⲁϥϭⲓⲥⲃⲱ ⲉⲥⲁϫⲓ ϧⲉⲛ ⲟⲩⲙⲟⲑⲛⲉⲥ.

ⲛⲉ ⲟⲩⲟⲛ ⲟⲩⲁⲟⲩⲏⲧ ⲉⲧⲟⲩⲙⲟⲩϯ ⲉⲣⲟϥ ϫⲉ ⲡⲓⲁⲟⲩⲏⲧ ⲛⲧⲉ ⲛⲏⲉⲧⲥⲁϫⲓ ⲛϯⲙⲉⲧⲣⲉⲙⲛⲭⲏⲙⲓ ⲛⲁⲩⲑⲱⲟⲩϯ ⲛⲁⲃⲟⲧ ⲛⲓⲃⲉⲛ ϧⲉⲛ ϯⲉⲕⲕⲗⲏⲥⲓⲁ ⲛⲧⲉ ϯⲁⲅⲓⲁ ⲙⲁⲣⲓⲁ ϧⲉⲛ ϩⲉⲗⲓⲟⲡⲟⲗⲓⲥ ⲟⲩⲟϩ ⲛϩⲣⲏⲓ ϧⲉⲛ ⲛⲓϫⲓⲛⲑⲱⲟⲩϯ ⲛⲧⲉ ⲛⲏⲉⲧⲥⲁϫⲓ ⲛ̀ϯⲙⲉⲧⲣⲉⲙⲛⲭⲏⲙⲓ ⲁϥⲥⲁϫⲓ ⲛϫⲉ ⲙⲁⲣⲕⲟⲥ ϧⲉⲛ ⲟⲩⲙⲟⲑⲛⲉⲥ ⲛⲉⲙ ⲟⲩⲥⲱⲟⲩⲧⲉⲛ ⲛⲁⲯⲧⲱⲙⲧ ⲇⲉ ⲧⲏⲣⲟⲩ ⲛϫⲉ ⲛⲏⲉⲧⲥⲱⲧⲉⲙ ⲉⲣⲟϥ ⲉϩⲣⲏⲓ ⲉϫⲉⲛ ⲡⲓⲉⲙⲓ ⲛⲉⲙ ⲧⲉϥϫⲓⲛⲉⲣⲟⲩⲱ ⲛⲱⲟⲩ. ⲛⲁϥⲥⲁϫⲓ ⲇⲉ ϩⲱⲥ ⲟⲩⲣⲉⲙⲛⲭⲏⲙⲓ ⲙⲙⲏⲓ ⲁⲥϧⲁϯ ⲅⲁⲣ ⲛϫⲉ ϯⲙⲉⲧⲣⲉⲙⲛⲭⲏⲙⲓ ⲙⲫⲣⲏϯ ⲛⲟⲩⲙⲟⲩⲙⲓ ⲙⲙⲱⲟⲩ ⲛⲱⲛϧ ⲉⲧϧⲁϯ ⲙⲡⲓⲗⲓⲃⲁⲛⲟⲥ ϯϫⲱ ⲙⲙⲟⲥ ⲛⲱⲧⲉⲛ ϫⲉ ⲟⲩⲇⲉ ⲕⲗⲁⲩⲇⲓⲟⲥ ⲗⲁⲡⲓⲡ ϧⲉⲛ ⲡⲉϥⲱⲟⲩ ⲧⲏⲣϥ ⲙⲡⲉϥⲥⲁϫⲓ ϧⲉⲛ ⲟⲩⲙⲟⲑⲛⲉⲥ ⲙⲫⲣⲏϯ ⲛⲛⲁⲃⲓⲗ ⲙⲏⲭⲁⲏⲗ ⲙⲁⲣⲕⲟⲥ

ⲉⲧⲁϥⲉⲙⲓ ⲇⲉ ⲛϫⲉ ⲡⲉⲛⲥⲁϧ ⲛⲁⲃⲓⲗ ϫⲉ ⲙⲙⲟⲛ ⲡⲉⲧⲁϥϫⲓⲙⲓ ⲙⲡⲓⲗⲉⲝⲓⲕⲟⲛ ⲛⲧⲉ ⲕⲗⲁⲩⲓⲇⲓⲟⲥ ⲗⲁⲡⲓⲡ ⲟⲩⲇⲉ ⲡⲓⲕⲟⲩϫⲓ ⲛⲗⲉⲝⲓⲕⲟⲛ ⲛⲧⲉ ⲡⲓⲥⲉⲛϯ ⲣⲓⲍⲕⲁⲗⲗⲁ ⲟⲩⲇⲉ ⲛⲓⲥⲕⲁⲗⲁ ⲉⲧⲁⲩⲥϧⲏⲟⲩⲧ ⲛϫⲉ ⲛⲉⲛⲓⲟϯ ⲟⲩⲟϩ ⲙⲡⲁⲧⲟⲩϫⲱⲕ ⲉⲃⲟⲗ ⲙⲡⲓⲗⲉⲭⲓⲕⲟⲛ ⲛⲧⲉ ⲁⲃⲇⲉⲗⲛⲟⲩⲣ ⲙⲁⲣⲕⲟⲥ ⲙⲉⲛ ⲁϥⲥϧⲁⲓ ⲙ̀ⲡⲓϭⲁⲩⲙⲱⲓⲧ ⲉⲡⲓⲙⲟⲩⲛⲛⲥⲁϫⲓ ϧⲉⲛ ϯⲁⲥⲡⲓ ⲛ̀ⲣⲉⲙⲛⲭⲏⲙⲓ ϧⲉⲛ ⲡⲁⲓϫⲱⲙ ⲫⲁⲓ ⲉⲧⲉⲙⲙⲁⲩ ⲁϥⲟⲩⲉϩ ⲛⲥⲁ ϯⲛⲓϣϯ ⲛⲥⲕⲁⲗⲁ ⲉⲧⲁϥⲥϧⲏⲧϥ ⲛ̀ϫⲉ ⲓⲃⲛ ⲕⲁⲃⲁⲣ ⲉⲧⲟⲩⲙⲟⲩϯ ⲉⲣⲟϥ ϫⲉ ⲡⲁⲣⲥⲱⲙⲁ ⲁϥϯⲥⲃⲱ ⲉⲛⲓⲥⲃⲟⲩⲓ ⲛ̀ⲧⲟⲩⲕⲱϯ ⲛⲥⲁ ⲛⲥⲕⲁⲗⲁ ⲛⲁⲡⲁⲥ ⲉⲧⲁϥⲥϧⲏⲧϥ ϩⲁⲛⲙⲏϣ ⲛⲥⲃⲟⲩⲓ ⲁⲩⲑⲉⲗⲏⲗ ϫⲉ ⲁⲩⲉⲣϩⲏⲧⲥ ⲛⲧⲟⲩϭⲓⲥⲃⲱ ⲉⲥⲁϫⲓ ⲛⲧⲟⲩⲁⲥⲡⲓ ⲁⲡⲉϥⲣⲁⲛ ⲉⲧϩⲟⲗϫ ⲙⲡⲉⲛⲥⲁϧ ϣⲉⲛⲁϥ ϩⲓ ⲡⲕⲁϩⲓ ⲛⲭⲏⲙⲓ ⲧⲏⲣϥ ⲟⲩⲟϩ ⲧⲉϥⲥⲟⲫⲓⲁ ⲁⲥⲫⲟϩ ϣⲁ ⲁⲩⲣⲏϫⲥ ⲛⲧⲭⲱⲣⲁ ⲛⲭⲏⲙⲓ ⲁⲩⲱϣ ⲙⲡⲉϥϫⲱⲙ ⲓⲥϫⲉⲛ ⲁⲗⲉⲝⲁⲛⲇⲣⲉⲁⲥ ϣⲁ ⲡⲑⲟϣ ϣⲙⲓⲛ

ⲁϥⲥϧⲁⲓ ⲙⲉⲛ ⲟⲛ ⲙⲡⲓϫⲱⲙ ⲉⲧⲟⲩⲙⲟⲩⲧ ⲉⲣⲟϥ ϫⲉ ⲧⲉⲕⲁⲥⲡⲓ ⲛⲣⲉⲙⲛⲭⲏⲙⲓ ϭⲓⲥⲃⲱ ⲉⲣⲟⲥ ⲟⲩⲟϩ ⲥⲁϫⲓ ⲙⲙⲟⲥ ⲛⲉⲙ ⲟⲩⲕⲉϫⲱⲙ ⲉⲡⲉϥⲣⲁⲛ ⲡⲉ ϩⲁⲛⲥϧⲓ ⲛ̀ⲣⲉⲙⲛ̀ⲭⲏⲙⲓ ⲟⲩϫⲓⲛⲃⲱⲗ ⲛⲉⲙ ⲟⲩϫⲓⲛϯⲗⲱⲓϫⲓ ⲁϥϭⲓⲙⲱⲓⲧ ϧⲁϫⲱⲟⲩ ⲛ̀ϩⲁⲛⲙⲏϣ ⲛ̀ⲣⲉϥϭⲓⲥⲃⲱ ⲉϧⲟⲩⲛ ⲉⲡⲁϩⲟ ⲛ̀ⲧⲉ ϯⲁⲥⲡⲓ ⲛⲣⲉⲙⲛⲭⲏⲙⲓ

ⲡⲉϫⲁϥ ⲛϫⲉ ⲙⲁⲣⲕⲟⲥ ϫⲉ ϯⲙⲉⲧⲣⲉⲙⲭⲛⲏⲙⲓ ⲛⲁⲥⲟⲓ ⲛ̀ϯⲁⲥⲡⲓ ⲛⲧⲉ ⲛⲓⲣⲉⲙⲛⲭⲏⲙⲓ ϣⲁ ϯⲁⲓⲱⲛⲁⲥ ⲙⲙⲁϩⲅ̄ϯ ⲙ̀ⲙⲁⲣⲧⲩⲣⲟⲥ ⲉⲧⲉ ϯⲁⲓⲱⲛⲁⲥ ⲙⲙⲁϩⲏ̄ ⲛ̀ⲭⲣⲓⲥⲧⲓⲁⲛⲟⲥ ⲉⲧⲉ ⲡⲥⲏⲟⲩ ⲉⲧⲥⲏⲣ ⲉⲃⲟⲗ ⲙⲉⲛⲉⲛⲥⲱⲥ ⲇⲉ ⲁⲩⲉⲣⲭⲣⲁⲥⲑⲉ ⲙ̀ⲙⲟⲥ ϧⲉⲛ ϯⲉⲕⲕⲗⲏⲥⲓⲁ ⲙ̀ⲙⲙⲁⲩⲁⲧⲥ ⲁⲗⲗⲁ ϣⲁ ϯⲛⲟⲩ ⲟⲩⲟⲛϩⲁⲛⲥⲁϫⲓ ⲛ̀ⲣⲉⲙⲛ̀ⲭⲏⲙⲓ ϧⲉⲛ ϯⲁⲥⲡⲓ ⲛ̀ⲁⲓⲅⲩⲡⲧⲓⲁⲕⲏ ⲛⲁⲣⲁⲃⲓⲕⲏ ⲁⲗⲗⲁ ϩⲁⲛⲙⲏϣ ⲥⲉⲉⲙⲓ ⲁⲛ ⲉⲫⲁⲓ  ⲡⲁⲙⲉⲛⲣⲓⲧ ⲛⲣⲉϥⲱϣ ⲙⲁⲣⲉ ⲡⲁⲓϫⲱⲙ ⲫⲁⲓ ⲉⲣⲃⲟⲏⲑⲓⲛ ⲉⲣⲟⲕ ⲉϭⲓⲥⲃⲱ ⲉⲛⲓⲥⲉⲛϯ ⲛⲉⲙ ϯⲅⲣⲁⲙⲙⲁⲧⲓⲕⲏ ⲛⲧⲉ ⲧⲉⲕⲁⲥⲡⲓ

ⲙⲁⲣⲕⲟⲥ ⲇⲉ ⲙⲡⲉϥϫⲉⲙⲁⲣⲓⲕⲓ ⲉϯϫⲓⲛⲥⲁϫⲓ ⲛⲁⲡⲁⲥ ⲁϥⲧⲁⲓⲟ ⲛⲟⲩⲟⲛ ⲛⲓⲃⲉⲛ ⲉⲧⲥⲁϫⲓ ⲛ̀ϯⲙⲉⲧⲣⲉⲙⲛⲭⲏⲙⲓ ⲁϥⲥⲱⲧⲡ ⲉⲥⲁϫⲓ ⲛϯϫⲓⲛⲥⲁϫⲓ ⲙⲃⲉⲣⲓ ⲛⲧⲉ ϯⲉⲕⲕⲗⲏⲥⲓⲁ ϫⲉ ϩⲓⲛⲁ ⲛⲧⲉ ⲛⲏⲉⲧⲥⲁϫⲓ ϧⲉⲛ ϯⲉⲕⲕⲗⲏⲥⲓⲁ ⲕⲁϯ ⲉⲣⲟϥ ⲟⲩⲟϩ ⲉⲧⲁϥⲟⲩⲁϩϥ ⲛ̀ⲥⲱϥ ⲛϫⲉ ⲡⲉϥⲙⲁⲑⲏⲧⲏⲥ ⲉⲡⲓⲙⲁⲛϯⲥⲃⲱ ⲛ̀ϯⲁⲥⲡⲓ ⲛ̀ⲣⲉⲙⲛ̀ⲭⲏⲙⲓ ⲡⲓⲫⲱϣ ⲛⲧⲉ ϯϫⲓⲛⲥⲁϫⲓ ⲛⲁⲡⲁⲥ ⲙ̀ⲡⲉϥϫⲱⲛⲧ ⲉϫⲱϥ ⲟⲩⲇⲉ ⲙ̀ⲡⲉϥϫⲉⲙⲁⲣⲓⲕⲓ ⲁⲗⲗⲁ ⲁϥⲧⲁⲓⲟ ⲛ̀ⲛⲏⲉⲧϭⲓⲥⲃⲱ ⲟⲩⲟϩ ⲥⲁϫⲓ ⲛ̀ⲧⲉϥⲁⲥⲡⲓ ⲁϥⲧⲁⲓⲟ ⲛ̀ⲕⲗⲁⲩⲇⲓⲟⲥ ⲗⲁⲡⲓⲡ ⲟⲩⲟϩ ⲁϥⲉⲣⲭⲣⲁⲥⲑⲉ ⲛ̀ⲛⲉϥⲗⲉⲝⲓⲥ ⲕⲉ ⲡⲁⲗⲓⲛ ⲟⲛ ⲁϥⲧⲁⲓⲟ ⲙ̀ⲡⲓϩⲩⲅⲟⲩⲙⲉⲛⲟⲥ ϣⲉⲛⲟⲩⲧⲉ ⲓⲥⲁⲁⲕ ⲛⲉⲙ ⲡⲓⲥⲏⲓⲛⲓ ⲕⲁⲙⲁⲗ ⲓⲥⲁⲁⲕ ⲟⲩⲟϩ ⲁϥⲧⲱⲃϩ ⲙ̀ⲡⲉϥⲥⲟϭⲛⲓ ⲟⲩⲟϩ ⲟⲛ ⲁϥϯϩⲑⲏϥ ⲉϯϩⲓⲥⲧⲟⲣⲓⲁ ⲛⲧⲉ ϯⲙⲉⲧⲥⲏⲓⲛⲓ ϧⲉⲛ ⲭⲏⲙⲓ

ⲟⲩⲟϩ ⲉⲧⲁⲩϩⲓⲧϥ ⲛ̀ϫⲉ ⲡⲓⲥⲏⲓⲛⲓ ⲕⲁⲙⲁⲗ ⲓⲥⲁⲁⲗ ⲉⲃⲟⲗϧⲉⲛ ⲡⲓⲥⲱⲟⲩϩ ⲉⲧϭⲟⲥⲓ ⲛⲧⲉ ⲛⲓⲥⲃⲱⲟⲩⲓ ⲛⲣⲉⲙⲛⲭⲏⲙⲓ ϫⲉ ⲁϥⲟⲩⲱϣ ⲉϯⲥⲃⲱ ⲛ̀ⲟⲩⲕⲉϫⲓⲛⲥⲁϫⲓ ⲁϥϫⲱⲛⲧ ⲟⲩⲟϩ ⲁϥⲙⲕⲁϩ ⲛ̀ϩⲏⲧ ⲛϫⲉ ⲙⲁⲣⲕⲟⲥ ⲟⲩⲟϩ ⲁϥⲭⲁ ⲡⲓⲥⲱⲟⲩϩ ⲉⲧϭⲟⲥⲓ ⲛⲧⲉ ⲛⲓⲥⲃⲱⲟⲩⲓ ⲛⲣⲉⲙⲛⲭⲏⲓ ⲛⲥⲱϥ ϫⲉ ⲙ̀ⲙⲟⲛ ⲙⲏⲓ ⲟⲩⲇⲉ ⲇⲓⲕⲁⲟⲩⲥⲩⲛⲏ ⲛⲁⲩⲭⲏ ⲙⲙⲁⲩ ⲡϫⲉⲁϥ ⲕⲁⲧⲁ ⲡⲥⲁϫⲓ ⲛⲁⲡⲁ ⲡⲁϧⲱⲙ ⲉϥϫⲱ ⲙⲙⲟⲥ ϫⲉ ⲕⲁⲓ ⲅⲁⲣ ⲛⲁⲛⲟⲩⲥ · ⲉⲕϩⲛⲧⲙⲏⲏⲧⲉ ⲛⲟⲩϣⲟ ϩⲛⲑⲃⲃⲓⲟ ⲛⲓⲙ ⲛϩⲟⲩⲟ ⲉⲟⲩⲁ ⲉϥϩⲛⲟⲩⲃⲏⲃ ⲛϩⲟⲉⲓⲧⲉ · ⲉϥϣⲟⲟⲡ ϩⲛⲟⲩⲙⲛⲧϫⲁⲥⲓϩⲏⲧ ⲁϥⲙⲟⲩⲛ ⲉⲃⲟⲗ ⲛⲧⲉϥⲙⲉⲧⲇⲓⲁⲕⲱⲛⲓⲁ ⲁϥϯⲥⲃⲱ ϧⲉⲛ ⲛⲓⲉⲕⲕⲗⲏⲥⲓⲁ ⲟⲩⲟϩ ⲁϥϯⲛⲟⲙϯ ⲛⲕⲁⲙⲁⲗ ⲓⲥⲁⲁⲕ ⲁⲗⲗⲁ ⲙⲡⲉϥϫⲉⲟⲩⲁ ⲛⲁⲃⲃⲁ ⲇⲏⲙⲏⲧⲣⲓⲟⲥ ⲡⲓⲉⲡⲓⲥⲟⲕⲟⲡⲟⲥ ⲙⲙⲁⲛⲗⲁⲩ ⲉⲧⲁϥϩⲓⲧⲟⲩ ⲉⲃⲟⲗ ⲁⲗⲗⲁ ⲁϥⲙⲟⲩⲛ ⲉⲃⲟⲗ ⲉϥϯⲥⲃⲱ ⲟⲩⲟϩ ⲁⲥϣⲱⲡⲓ ⲉⲧⲁⲩⲙⲟϩ  ⲉⲃⲟⲗ ⲛϫⲉ ⲛⲉϥⲉϩⲟⲟⲩ ⲛϣⲉⲙϣⲓ  ⲁϥⲉⲛⲕⲟⲧ ϧⲉⲛ ⲟⲩϩⲓⲣⲏⲛⲏ ϧⲉⲛ ⲡⲓⲁⲃⲟⲧ ⲑⲱⲟⲩⲧ ⲁⲯ̄ⲗ̄ⲋ̄ ⲙ̀ⲙⲁⲣⲧⲩⲣⲟⲥ ⲁⲗⲗⲁ ⲛⲉϥϩⲃⲏⲟⲩⲓ ⲛⲉⲙ ⲛⲉϥⲥⲁϫⲓ ⲥⲉⲛⲁⲙⲟⲩⲛ ⲉⲃⲟⲗ ⲁⲡⲟ ⲅⲉⲛⲉⲁⲥ ⲉⲓⲥ ⲅⲉⲛⲉⲁⲛ
